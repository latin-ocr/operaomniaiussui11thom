      

μη, ffl-Za

QUAESTIO XVII, ARTICULUS II

doctrinam Auctoris, saepe repetitam *‚ inter Verbum et

,ἐπεοι- humanitatem assumptam est coniunctio substantialis, quarn
’ ι xl.

comitatur unio relativa. Sed quia coniunctio ista substan-
tialie non est secundum novum esse ipsius humanitatis,
sed secundum aeternum esse ipsius Verbi, ideo Auctor,
ad excludendam acquisitionem novi esse, dicit quod so-
lum advenit sibi nova relatio: et non dixit hoc ad exclu-
dandam coniunctionem substantialem secundum personali-
tatem et illius esse, ut clare patet in littera. Quin potius,
cum dictio exclusiva non excludat a concomitantibus, nec
fundamentum a relatione, ponendo solum novam rela-
tionem acquiri, intelligitur praeacquiri fundamentum illius,
quod est personalis coniunctio, super qua fundatur relatio
nova personae ad naturam. Unde patet argumentum to-
taliter ruere. ,

, XVlI. Ad obiecta contra conclusionem ⁴* respondendo,
ad primum Scoti dicitur negando maiorem ad sensum ar-
guentis. Generationis enim terminus habet esse noviter
acquisitum, vel antiquum novo modo se habens.

Unde ad obiectionem Durandi contra hanc responsio-
nem, dicitur quod, si maior intelligatur cum praecisione,
falsa est: nam, licet illud per generationem sit acceptum
quod est per corruptionem mortis amissum, non tamen
illud praecise. Sed si ad terminum formalem generationis
propositio restringatur, concedatur. Sed terminus formalis
est natura, vel anima in corpore: et per mortem humani-
tas ipsa corrupta est per separationem animae a corpore. -
Quamvis etiam dici possit falsam esse minorem. Quia, de-
sinente per mortem humanitate Christi, quae est ipsa na-
tura humana resultans ex partibus unitis, oportuit quoque
desinere unionem Verbi ad illam secundum se: quamvis
remanserit ad illam secundum utramque sui partem, ani-
mam scilicet et corpus.

Ad secundum Scoti dicitur quod verbum Philosophi
verum est de vivere essentiali et de esse essentiali: vivere
enim est esse essentiale. Et hoc in Christo duplex fuit.
Et unum eorum, quod in coniunctione animae et corporis
consistit, corruptum est per mortem. Et non intelligitur
de esse actualis existentiae.

Ad tertium dicitur negando sequelam. Et ad probatio-
nem: quod creatio terminatur ad rem quae creatur sub
existentia nova simpliciter, vel illi rei quae creatur. Et
sic, anima Christi creata est ut existat existentia nova sibi:
non nova simpliciter.

Ad quartum dicitur quod humanitas Christi effective
conservatur et facta est a tota Trinitate‚ secundum esse
existentiae increatum communicatum sibi. Nec sequitur
quod Deus efficiat ideo se, aut suum esse: sed quod ef-
fecerit et conservet se et suum esse communicatum hu-
manae naturae> personaliter.

Ad quintum dicitur quod, si humanitas Christi dimit-
teretur a Verbo, sortiretur novam personalitatem et novam
existentiam, non per aliquam novam actionem, sed per
antiquam actionem qua a principio effecta fuit. llla enim
actio, tanquam impedita a completione proprii effectus
ob praevenientem personalitatem Verbi, non est hactenus
consecuta effectum propriae personalitatis et propriae exi-
stentiae. Modo autem dimissio ipsa esset tanquam remotio
prohibentis: et sic sortiretur effectum novae personalitatis
et novi esse.—- Et probatur sic esse dicendum. Quia perinde
se haberet humanitas dimissa ac si non fuisset assumpta.
Sed constat quod, si non fuisset assumpta, ex sua gene-
ratione propriam personalitatem et propriam existentiam
habuisset. Igitur, si dimitteretur, acquireret propriam per-
sonalitatem et propriam existentiam, a generante per se
loquendo, et a dimittente per accidens tanquam a remo-
vente prohibens. - Et per haec patet ad formam argumenti:
quod haberet esse novum per novam mutationem, licet
per accidens, tanquam remotionem prohibentis3 et per
antiquam per se, soluto impedimento; sicut grave impe-
ditum movetur a generante per se, a removente prohibens
per accidens. Habet enim a generante humanitas plus ad
personalitatem propriam et propriam existentiam, quam
grave ad motum deorsum: cum illa seipsa ad hoc tendat
infime; hoc autem per gravitatem et extrinsece. In cuius

227

signum, illa per solam omnipotentiam divinam potest im-
pediri: hoc autem a naturalibus et voluntariis impeditur
passim.

Ad obiectionem autem Durandi dicitur quod talis di-
missio esset nonnulla corruptio. Quoniam corrumperetur
humanitas, non in se, sed secundum esse conjunctum
Verbo3 et perderet duo, scilicet personalitatem divinam
sibi, et existentiam divinam sibi; et acquireret personali-
tatem propriam non solum sibi sed simpliciter, et similiter
existentiam propriam et sibi et simpliciter. Sic esset se-
cundum rem. — Ad rationes autem terminorum spectando,
dicitur quod corruptio simpliciter naturae compositae, qua—
lis est humanitas Christi, non attenditur penes esse actualis
existentiae, sed penes esse essentiae. Quod ex eo clare
patet quod humanitas Christi per mortem corrupta est,
ex hoc quod anima separata est a corpore (et in hoc omnes
convenimus): quamvis, secundum Auctorem et multos,
nullum esse actualis existentiae fuerit per Christi mortem
corruptum. Cum igitur ex perditione esse corruptio sim-
pliciter infertur, nisi sit sermo de esse essentiae aut de
esse ut includit 6556 essentiae, negetur sequela.- Et per
hoc patet quod subiuncta probatio nihil valet, dicendo:
Si non sufficit perdere unum esse existentiae et acquirere
aliud, sed oportet etiam nullum aliud acquirere, ergo an-
nihilatio. Stat enim quod perdat unum et nullum aliud
acquirat, et non annihiletur, sed corrumpatur per exspo-
liationem materiae ab illa forma. Si enim in ipsa dimis-
sione humanitatis a Christo anima illa separaretur a cor-
pore, tunc humanitas Christi perderet unum esse et nul-
lum aliud acquireret, quia non esset: et tamen non an-
nihilata esset, quia remaneret et materia cum forrna ca-
daveris, et anima intellectiva curn nova existentia, modo
praeexposito.

Ad sextum Secti, negatur quod, apud nos, natura An-
geli non esset eadem nisi sit eadem existentia.

Ad septimum, conceditur quod fundamentum est prius
secundum actualem existentiam relatione, etin proposito.
Dicimus enim quod humanitas Christi fuit prius existens
quam relata ad Verbum. Sed negatur sequela, Ista fuit
existens, Ergo propria existentia. Stat enim quod fuerit
existens existentia Verbi. — Et haec responsio satisfacit
omnibus argumentis quae fiunt de agere, quod supponit
existere3 et de accidentibus, quod supponunt subiectum
existere; et similibus. Conceditur enim semper quod haec
omnia in Christo supponunt humanitatem existere: sed
ab existentia ad existentiam propriam non valere constat
argumentum; stat enim quod praeexistat existentia com-
municata sibi ex personalitate Verbi sibi communicata.

Ad confirmationem dicitur quod anima Christi infor-
mabat corpus et dabat ei esse animatum: esse dico essen-
tiae, essentialiter siquidem constituebat animatum corpus;
non autem esse existentiae propriae, sed, antequam daret
hoc, praeventa fuit ex assumptione ad personam Verbi.

Ad octavum, ex doctrina Auctoris, dicitur quod do-
ctrina Auctoris intelligitur de separabilitate naturali: quod
scilicet impossibile est naturaliter formam separari a suo
esse. Et ex hoc concludit efficaciter formas subsistentes
per se absque materia esse incorruptibiles Anima autem
Christi absque proprio esse est divinae omnipotentiae prae-
ventione. - Nec obstat exemplum de circulo et rotundi-
tate: quia exempla et similia non currunt in omnibus.

Et si exigat pars exactam responsionem ad singula: di-
cito quod haec propositio, Formae convenit per se pro-
prium esse, potest intelligi dupliciter. Primo, quod per se
conveniat formae ut principio. Et sic est vera. Sed quia
perseitas principii est impedibilis per superiorem causam,
ideo cum huius propositionis veritate stat quod in Christo
anima praevenitur a proprio esse, cuius per se esset prin-
cipium. — Alio modo intelligitur quod per se conveniat for-
mae ut principio et subiecto, sicut propria passio convenit
subiecto proprio. Et sic haec propositio non est vera nisi
de forma propria personalitate seu substantia terminata:
qualis non est anima Christi, quae non nisi per Verbum
subsistit. Unde Auctor ibi ex prima propositione, Forma
inquantum forma, subsumpta secunda de forma per se

