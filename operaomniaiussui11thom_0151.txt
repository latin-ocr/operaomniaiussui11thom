752

 

 

QUAESTIO VI, ARTICULUS I 95

,Quociroe primo afferenda sunt argumenta Durandi con—
tra naturae ordinem inter animam et carnem relatas ad
assumptionem deinde declaranda est positio Auctoris de
mediatione animae ad carnem, tam quoad mediationem
causalem, quam quoad modum, scilicet ut quo et non ut
quod ‘3 et demum respondebitur obiectis *ἦ Reliqua quinto
reservanda sunt articulo. Non enim oportet Scotica argu-
menta contra mediationem animae respectu carnis afferre:
quia contra medium ut quod fiunt, quod nos non tene-
muS, comparando partes inter se ad assumptionem. Simul
enim, non solum tempore, sed natura, animam et carnem
assumi dicimus ut quod assumitur, ita quod neutra me-
diante altera ut quod: sed quod caro assumatur mediante
anima ut quo, ut clare patebit.

V. Arguit ergo Durandus. Si in assumptione esset ordo
naturae, aut esset ex parte assumptionis, aut ex parte as-
sumptorum. Sed non ex parte assumptionis. Quia ponitur
assumptio unica: unius autem ad seipsum non est ordo
naturae. - Nec ex parte assumptorum, comparando partes
inter se. Quia, quando unum unitur duobus non ut duo
sunt, sed ut unum, neutrum eorum est medium: quoniam
medium distinctionem exigit ad illud cuius est medium.
Sed Filius Dei unitus est per se animae et carni non ut
plura sunt, sed ut unum sunt: quia unitur eis inquantum
sunt partes unius naturae humanae. Ergo non assumpsit
carnem mediante anima secundum ordinem naturae, ex
parte rei. ·

VI. Quod autem vere secundum rem naturae ordo in-
tersit inter animam et carnem in assumptione, ex hoc ipso
patet quod est ibi vera causalitas realis. Ad cuius clariorem
notitiam, afferenda est differentia inter animam et carnem
respectu assumptionis. Comparando siquidem haec duo ad
assumptionem, manifeste constabit quod inter actionem as-
sumptivam et actionem creativam utriusque haec invenitur
differentia, quod respectu animae nulla alia actio mediat:
sed respectu carnis mediat actio animativa carnis. Nam,
praesupposita actione creativa carnis, non est caro assum-
ptibilis secundum congruitatem (sic enim de assumptibili
est sermo) nisi sit animata, seu humana. Animata autem
aut humana non est materia illa nisi per actionem ani—
mativam illius. Actio autern animativa constat quod ani—
mam ponit in carne, quae, realiter faciendo illam in esse
animato et humano, vere ut causa media causat carnis
as'sumptibilitatem. Praesupposita autem actione creativa
animae, non expectatur alia actio, qua aliquid superad—
datur animae per quod fiat assumptibilis: sed statim est
assumptibilis. Est igitur anima per actionem assumptivam
attingibilis absque actione media: caro autem, sive materia,
non nisi media actione animativa. Est igitur inter carnem
et animam inter se, relatas ad assumptionem, ordo naturae
secundum causalitatem in re.

Et quoniam ex hoc quod anima sic causat carnem as-
sumptibilem, non sequitur, Ergo anima prius natura as-
sumitur, sed bene sequitur, Ergo est ratio quod caro as-
sumatur, et, ut in littera ⁴* dicitur, non est nisi in fieri
rati03 id autem quod se habet ad carnem ut ratio quod
assumatur, se habet ut quo, et non oportet quod se ha—
beat ut quod: ideo ex hac doctrina Auctoris non plus
habeo quam quod anima mediat ut causa media ut qua,
seu quo. Ita quod non prius natura anima ut quod assu-
mitur, sed prius natura anima ut quo assumitur, et simul
natura utrumque ut quod assumitur. Ita quod, referendo
animam et carnem inter se ad assumi ut quod, nullus est
naturae ordo: quia neutrum est alteri medium ut quod. —
Et si ad hoe tendebat Durandus, non contradico. Sed quia
non invenio se sic declarasse, ut Scotus fecit, ideo, etc.

Moveor autem ad negandum quod anima est medium
ut quod respectu carnis in assumptione, quia nulla apparet
ratio quare debeat hoc concedi. Quamvis enirn tarn anima
quam caro sit assumpta ut quod assumitur, partialiter ta-
men, seu ut pars3 quia tamen anima non intelligitur prius
assumpta quam animet carnem (quod per creativam actio-
nem sortitur ex modo suae creationis, quia scilicet creatur
in corpore), nec caro prius assumitur quam sit animata3
ideo inter animam et carnem ut sunt quae assumuntur, nul-

lum video ordinem naturae aut intellectus, sed solum, ut
dictum est, quod anima est causa carni ut quo quod as-
sumatur.

«Vn. Ad obiectionem autem Durandi ᾗ dicitur quod in
assumptione est naturae ordo ex parte assumptorum. Et
cum contra hoc arguitur quia unitum pluribus non in-
quantum sunt plura, sed unum, etc.: negatur minor. Quo-
niam Filius Dei assumpsit animam et corpus ut sunt plura:
quia assumpsit illa ut sunt duae partes essentiales realiter
distinctae inter se.

Ad probationem dicitur quod aliud est concedere affir-
mativam, scilicet, Assumpsit partes ut sunt unum: et aliud
est, cum dicta affirmativa, concedere etiarn negativam, sci-
licet, Non assumpsit partes ut sunt plures res. Affirma-
tiva namque importat quod partes sunt assumptae ut uniun-
tur in toto: et hoc est dictu quod partes sunt assumptae
ut sunt in toto. Negativa autem importat quod partes non
sunt assumptae secundum seipsas, sed quod assumptio
terminatur ad totum tantum, et ad partes non nisi ut sunt
in toto. Constat autem ex doctrina sacra Filium Dei as-
sumpsisse ita partes in toto quod tamen ad ipsas partes
in seipsis terminata est assumptio: alioquin, oportuisset in
morte Christi fieri novas assumptiones animae in se et
corporis in se, quoniam in toto non erant. Dicito igitur
quod Filius Dei assumpsit animam et carnem inquantum
sunt partes unius naturae: sed ex hoc non sequitur, Ergo
inquantum sunt unum et non inquantum sunt plures. Quia
et assumpsit inquantum sunt unum in natura unica: et
inquantum sunt in se plures reS, partiales tamen.

VIII. In responsione ad secundum eiusdem primi arti-
culi, nota primo hanc doctrinam: quod scilicet non eodem
ordine se habent partes naturae humanae ad personalitatem
alienam, scilicet Verbi Dei, quo se haberent ad persona—
litatem propriam, scilicet personae humanae. Et ratio in
littera redditur ex altitudine divinae personae. Et haec bene
retineto, et applicato curn discutitur assumptionis myste-
rium quoad ordinem assumptorum: et non fundes te super
ordine eorundem ad propriam personalitatem; ut in quinto
arficulo ἢ* ratio Scoti super hoc fundamento afferetur.

Nota secundo, quod prima verba litterae, scilieet, Cor-
pus est vicinius personae propriae, anima autem naturae
humanae, non carent scrupulo. Quoniam, etsi vera sunt
secundum communia homini et aliis substantiis sensibilibus
(quoniam in eis anima vicinior est naturae et corpus per-
sonae, quia anima constituit formaliter naturam et materia
individuat, personae autem constat individuum maxime
appropinquare: unde et creduntur idem omnino quoad
rem apud multos ἥ), secundum tamen propria principia
hominis, videtur oppositum. Quoniam anima intellectiva,
quia est ex se subsistens, et defert secum subsistentiam
quam communicat supposito. propinquior est personae,
cuius proprium est subsistere, adeo ut ipsi personae primo
conveniat. —- Sed hoc non obstat. Quia anima intellectiva
in suo fieri mendicat haecceitatem a corpore, licet occa-
sionaliter: nec defert secum subsistentiam propriam sibi ut
quod subsistit (nisi in potentia), sed ut proprium illius prin-
cipium ut quo. Unde, licet aliquid plus propinquitatis ha-
beat ad hypostasim quam aliae animae, quia ex proprio or-
dine defert (ut quo tamen) actum subsistendi: non tamen
propinquior est quam corpus, quod ipsam animam et suum
essendi actum individuat. Stant ergo solida verba litterae.

IX. In responsione ad tertium eiusdem articuli, clare
habes quo pacto apud Auctorem intelligitur animam me-
diare in assumptione carnis: scilicet cum tribus conditio-
nibus. Prima est, secundum aptitudinem: quia scilicet reddit
carnem aptam ad assumi, faciendo ipsam animatam et hu-
manam.

Secunda est, secundum congruitatem: quia haec apti-
tudo non est necessitatis, sed congruitatis. Nam et Deus
posset sine illa assumere carnem, et caro sic apta non
necessitat ad assumptionem: sed ex hoc ipso quod caro
est humana, est habilis de congruo ut assumatur3 hoc est,
assumptibilis est de congruo.

Tertia est, in fieri: quia conditio ista qua caro est de
congruo assumptibilis, non mediat in facto esse, sed in fieri

” Num. v.

¹ Comment. n. v,
ix.

'⁸ Cf. qu. iv, art.
ιπίῃϋοιιιιιιειιῐ. n.

