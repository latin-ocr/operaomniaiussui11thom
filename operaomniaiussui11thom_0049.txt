 

XLV

ipsis mendae inveniantur, longe tamen sunt a depravatione editionum quae post mortem
Caietani prodierunt. Illa loca corrigenda erant quae curatorem editionis B effugerunt,
cum horum emendationem non nisi raro in aliqua posteriori editione datum sit invenire.
Sensu vero auctoris rite percepto, opus magnae difficultatis non erat, cum fere non de
alio agatur quam de litteris erratis aut de particulis accidentaliter omissis vel adiunctis.
Correctionem nostram lector semper inveniet indicatam vel in margine paginarum, vel
uncinis additis, vel in elencho quem subiicimus variantium: qua admissa, ex editione A
una cum emendationibus editionis B efficitur textus integer et purus, qui mirum in
modum praestat illi qui pro textu Caietani vulgo recipitur. Nec illa loca corrigenda
erant in quibus, licet aliquid minus accurati quod ad dictionem attinet habeatur, tamen
de sensu auctoris locus dubitandi non relinquitur. Quisquis enim Caietani volumina
volverit, scit ipsum, de maioribus sollicitum, non infrequenter de dictione ad amussim
exacta minus curare. Pronuntiationis modus explicat illud a, loco ab, ante Hieronymo,
qu. Lm, art. 3, n. 11.

Prout supra diximus, in prima editione bis invenitur elenchus post impressionem
castigatorum. Quae tamen castigatio aliquantulum leviter videtur facta fuisse. Loca sic
castigata quatuor sunt. α Item in commen. q. 4. ar. 4. fol. 21 co. 1 li. 46 (nobis n. vm,
l. 11, 10 a fin.) ibi et quoniam ex huiusmodi actiones imaginatas aut intellectas ter-

minari ad res. lege ex huiusmodi actionibus imaginatis aut intellectis etc. — Item in
co. q. 35 ar. 5 fo. 80 co. 3 li 21 (nobis n. x1V, l. 3) lege pater hac paternitate re-
spicit hunc filium etc. (omisso sc. verbo primo). — Rursus in comment. q. 59 ar. 5

fol. 119 co. 3 li. 41 (nobis n. 1, l. 16) loco li effectibus lege fructibus. - Quone 52
ar. 2 so. 109 co. 3 li. Χ1 in com. (nobis n. 111, l. 14, 15) ad li sanctis adde patribus et
lege glorie in sanctis patribus etc.›. —— Ut contextum intuenti apparebit, tres priores
mutationes non sunt dicendae correctiones: nec eas editio B et Piana receperunt. In
secundo elencho occurrit hoc de textu sancti Thomae: ‹ Quone 54 est in omnibus mihi
visis codicibus secundus arti. tex. transpositus qui .n. in processu est tertius deberet
esse secundus et e converso ut in quaestionis introne clare patet »2 cf. ibi art. 2,
not. α, art. 3, not. α.

Pianae editionis recensores, in Monito ad Pium Lectorem, testantur se nonnulla
amovisse a Commentariis Caietani: «ι Curavimus itaque ›, inquiunt, ‹ ut quam emenda-
tissime imprimerentur omnia amotis etiam, ex eisdem commentariis, atque expunctis
omnibus locis, iuxta nostri ordinis sanctiones, qui post decreta Tridentinae Synodi,
lectorem poterant detinere dubium, vel suspensum; quos videlicet, vel ipsemet Com-
mentator vive-ns emendaverat, et si viveret, emendasset: vel, uti diximus, falsariorum
et impiorum perfidia temeraverat. Et quibusdam aliis de mandato Sanctissimi D. N.
D. Pii divina providentia Papae Quinti sublatis ›. Curatores nullum indicium dant
eorum quae sustulerunt. Loca quae invenimus in Piana omissa, asterisco signavimus,
et sunt: Qu. ΧΧΧ1, art. 5, num. 1v; Qu. ΧΧΧΙΧ, art. 7, num. 11; Qu. XLVI, art. 5, num. Ν,
ln cuius . . deficare& Qu. LIV, art. 3, num. v,

De editionibus Patavina anni 1698 et Romana anni 1773 diximus in citata Prae-
fatione pag. xxxin. Cum haec illam ad amussim sequatur, idem est de utraque iudi-
cium. Textum nempe Pianae exhibent, aliquibus correctis, pluribus eisque e notabi-
lioribus erratis sine emendatione conservatis. Quod si Patavinam saepe contulerimus,
non ideo erat quia aliquid utilitatis inde derivare putabamus, sed ut possemus in
lucem ponere ultimum statum Caietani textuS. Quod enim sciamus, nulla commenta-
riorum editio post Romanam anni 1773 facta est. Patavinae litteram D assignamus.

Ex subiecta tabula variantium lectionum editio princeps et Piana integrae cognosci
possunt; editio Bononiensis anni 1528 notatur quoad ea loca in quibus A et P differunt
vel ambae errant; editio Patavina anni 1698 signatur, vel ex omissione notationis
cognoscitur, in singulis locis ubi lectio Piana reiicitur.

sunum Timor. D. Tnoxiu: T. V111. s

