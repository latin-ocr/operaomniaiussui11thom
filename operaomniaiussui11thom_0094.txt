⁴ Num. praeced.

⁸ Art. 3.

⁸ Num. ιι.

“ Quintae. Cf.
not. ζ.

· Art. ει, Com-
ment. num. vi.

38 QUAESTIO 11, ARTICULUS vi

tremas: dum Eutychetis error coniunctionem in Christo
in tantum substantialem esse dicit quod ex substantiis dua—
bus composita est una natura; Nestorii autem error con-
iunctionem istam in tantum accidentalem posuit quod se-
paravit personam Filii Dei a persona filii hominis. Ille
confundit naturas, et unam tam naturam quam personam
posuit esse in Christo. Iste separavit et naturas et perso-
nas, dicens in Christo duas esse et naturas et personas:
coniunxit autem eas accidentali unione penes quinque, ut
in littera clare habes. — Haec de primo.

111. Quoad secundum ff, posteriorum magistrorum erro-
res tractantur, qui, putantes se Catholice dicere, opiniones
duas introduxerunt extremas apud Magistrum Sententia-
rum, scilicet primam et tertiam, cum tamen ambae ex parte
unius extremi, hoc est Nestoriani erroris, se teneant. Nam
utrique conveniunt in hoc quod ponunt in Christo di-
versas hypostaseS, ita quod alia est hypostasis Filii Dei et
alia hypostasis filii hominis: ac per hoc, utrique separant
in Christo et naturas et hypostases seu supposita; et acci—
dentalem proinde unionem ponunt humanae naturae ad
personam Filii Dei, quamvis diversimode. Quia primi po-
nunt sub nomine personae, dicendo hypostases duas uniri
in persona: quod monstratum est ⁴* non esse intelligibile
nisi personae nomen accidens significet. Alii vero ponunt
uniri per modum vestis: constat namque quod esse vesti-
tum accidentale tantum esse ponit in persona quae vestita
est. Et omnia clare patent in littera.

IV. Quoad tertium ³⁶, primo ponitur sententia fidei,
quae vere est media: scilicet quod unio est secundum
substantiam ut substantia importatur per personam, hy-
postasim vel suppositum, et hoc contra Nestorium et po—
steriores magistr0s; et quod non est secundum substan-
tiam ut substantia importatur per essentiam, naturam seu
quidditatem, et hoc contra Eutychetem et Dioscorum. Pro-
baturque auctoritate Sextae * Synodi, ubi patet unionem
carnis ad Verbum Dei secundum compositionem quae est
secundum subsistentiam confessam esse.

Secundo, modum loquendi docet circa recitatas senten-
tias tres a Magistro Sententiarum in VI distinctione Tertii:
quod scilicet nulla earum vocanda est opinio, sed secunda
dicenda est sententia doctrinaque fidei, tam prima autem
quam tertia haeresis a Concilio damnata appellanda est. -
Ubi scito quod, licet tempore Magistri Sententiarum et illo-
rum magistrorum quorum hic Auctor meminit, iam essent
damnatae ambae istae haereses; quia tamen occultum erat
comprehendi positiones istas sub illis damnatis, et putabatur
istas ab illis tanturn distare ut separatae essent ab illis;
ideo excusati fuerunt et auctores et sequaces earum, et
qui tanquam opiniones illas habuerunt. Sed ex quo tanta
concessa est posterioribus perspicacitas ut viderent et dis-
cernerent inter illas et unicuique locum suum darent,
non amplius excusarentur qui huiusmodi positiones ut opi-
niones adstruerent.

V. In responsione ad primum et ad secundum, adverte
primo, quod commune est utrique, scilicet habitui et aeci-
denti, uniri accidentaliter Socrati: nam indumentum non
nisi accidentale esse ponit in Socrate, esse enirn vestitum
accidentale esse est; et albedo accidentale esse ponit in
Socrate. Differentia autern inter ipsa est quod indumentum
est in se substantia quaedam, puta pannus laneus: albedo
autem est in se accidens. Ita quod albedo et est in se
accidens, et accidentaliter coniungitur Socrati: indumentum
autem est in se substantia, sed accidentale tantum esse con-
fert Socrati, scilicet esse vestitum. Et quia natura humana
est in se substantia, et advenit Verbo Dei post eius esse
completum, ideo accidentaliter coniuncta Verbo Dei aesti-
mata est: quemadmodum habitus seu indumentum acci-
dentaliter iungitur Socrati.

Sed aestimationem hanc esse falsam, non solum ma-
nifestatur ex ante ⁴* dictis, quia scilicet unio vestis ad So-
cratem non est in persona, quia alia est hypostasis vestis
et alia hypostasis Socratis vestiti: sed etiam quia talis unio,
ut terminatur ad Socratem, est secundum esse accidentale;
quoniam non ponit in Socrate nisi esse vestitum, quod
constat esse de genere accidentis. Natura autem humana

sic est coniuncta Verbo Dei ut conferat Verbo Dei esse.
substantiale: quoniam confert illi esse hominem3 constat
autem quod esse hominem est in genere substantiae, et
non in genere accidentis. Filius siquidem Dei sic homo
factus est ut verissime sit homo. Unde, fingendo quod ve-
stis sit nomen substantiae, pro claritate doctrinae, coniun-
ctio vestis ad personam vestitam est secundum esse acci-
dentale: quia non confert vestitae personae quod sit vestis,
sed quod sit vestita. Sed humana natura coniungitur per-
sonae divinae secundum esse substantiale: quia 'confert
Verbo Dei quod sit homo secundum rei veritatem sim-
pliciter, et non in intellectu aut imaginatione aut reprae-
sentatione, aut secundum quid.

Et hoc est quod Auctor in lv Contra Gent„ cap. xmx,
in solutione ultimae obiectionis‚ explicavit.

Hoc est quod Extra, de Haer„ in cap. Cum Christus,
Alexander 111 explicavit: ubi, sub anathemate inhibens ne
quis audeat dicere quod Christus, secundum quod homo,
non est aliquid, quia est verus homo, contra eos loquitur
qui dicebant quod Christus, secundum quod homo, non est
aliquid, sed ad aliquid seu aliqualis. Hoc enim sequitur
ad omnes ponentes unionem naturae humanae ad hypo-
stasim Filii Dei esse accidentalem. Nam secundum huius-
modi positiones, sicut Socratem esse vestitum, aut esse
magnum aut honorabilem et super alios, non est Socratem
esse aliquid, sed ad aliquid aut aliqualem, etc.; ita Filium
Dei esse hominem non esset esse aliquid, sed ad aliquid
aut aliqualem, etc.

Unde Auctor optime in hoc articulo induxit decretalem
illam ad probandam unionem humanae naturae ad Verbum
esse substantialem. - Et Scotus, in ult. qu. vr dist. 111 Sent„
dicit quod per istam decretalem condemnata est tertia ο-
pinio illic a Magistro Sententiarum recitata, scilicet quod
humana natura unita est Verbo ut habitus: per haec ma-
nifestans quod ly aliquid sumitur in dicta decretali ut dis-
tinguitur contra ad aliquid, aliquale, aliquantum, et re-
liqua accidentium genera, quae solum convenire Christo,
secundum quod homo, dicebat positio illa, et quaecumque
alia ponens unionem istam accidentalem.

VI. Adverte secundo, propter exemplum quod in littera ⁴*
datur de unione animae ad corpus, quod dicentes ’ unioni
Verbi et naturae humanae maxime similem esse unionem
substantiae et accidentis, sublato hoc quod substantia in-
formatur per accidens sicut potentiale per actuale, aber-
rant valde. Quoniam, sublata informatione, non remanet
inter substantiam et accidens nisi unio accidentalis: ut patet
ex hoc quod de facto sunt ibi duo, primum quod substantia
iungitur accidenti sustentando illud, secundum quod in-
formatur per illud;v constat autem quod de facto nunc ra-
tione neutrius inter accidens et substantiam est coniunctio
substantialis, sed solum accidentalis; ergo, si tollatur se-
cundum, scilicet informatio, non nisi accidentalis unio re—
manet. Non est ergo simillimum exemplum hoc: sed ab·
ducens ab unione substantiali inter Verbum et naturam
humanam.

VII. Quod autem quidam ³* dicunt, huic unioni maxime
similem esse insitionem, eo quod ramus insitus cum ramo
naturali arboris unitur in unitatem suppositi, quia eadem
utriusque rami arbor est, et non unitur ei in unitatem na-
turae, quando ramus insitus alterius naturae est: — nec
obstat quod insitio fiat per contactum seu continuationem ,
quoniam quod facit in corporibus situs, hoc facit in spi—
ritualibus ordo, secundum Augustinum. Consonat autem
haec similitudo doctrinae sacrae Scriptura, Apoc. v ⁴, Vicit
Leo de tribu Iuda, radix David, et xxu ⁹, Ego radix David:
per haec enirn patet Filium Dei se habere ad David, hoc est
ad naturam suam ex David, ut radix: - hoc, inquam, magis
ad metaphoricam quam ad propriam theologiam spectat.
Nam falsum est quod ramus naturalis et ramus insitus sint
uniti in uno supposito secundum veritatem. Quod ex
V Metaphys. ⁴* patet, cum dicitur quod quaecumque sunt
unum numero, sunt unum specie, quamvis non e contra:
constat autem ad sensum quod ramus insitus et ramus
naturalis distinguuntur specie, ut patet ex fructibus. Sunt
igitur distincti numero in genere substantiae: quod est

· In resp. nd 2.

⁰ Seot. 111 Sene..
dist. 1, qm, art. ι ›

· Heleno. διατι.
Theoloff„ p. 111,
ξξῑζξςῃῗὲῗξὲς »,

· ven. 5.
⁸ Vei-s. ιδ.

·S.Th.1eet.m.· ,
Did. lib. 1v, cap.
vi, n. 15.

