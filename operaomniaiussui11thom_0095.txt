⁴ Num. x.

 

QUAESTIO II, ARTICULUS VI 39

distingui suppositaliter secundum veritatem, quamvis se-
cundum apparentiam unum appareat suppositum arboris.
Habet enim se arbor suscipiens insitionem quasi terra, ali-
mentum ex se praestans ramo insit0. Ita quod inter ramum
insitum et plantatum differentia consistit in primo alimento:
nam ramus plantatus in terra inde primum habet alimen-
tum impurum, et digerit illud; ramus vero insitus ex ar-
bore habet primum alimentum, iam depuratum in trunco
arboris, habile ad sui nutritionem, augmentationem et fru-
ctificationem. Unde ramus insitus ponit quasi radices in
arbore unde nutritur, sicut plantatus ponit radices in terra
unde alitur. Et propterea non cuiuscumque naturae ramus
potest cuilibet arbori inseri: sed oportet proportionem esse
inter alimentum decoctum pro arbore, et alimentum rami
talis naturae. ·

At si quispiam dixerit maximam positam similitudinem
insitionis ad incarnationem quando ramus insitus est eius-
dem speciei cum trunco, quia tunc fit unum suppositum
utriusque, quia continuatur ramus insitus arbori: - adver-
tat haec dicens quod iam exit ab unione insitionis qua-
tenus insitio est, quoniam insitio ad ramos alterius spe-
ciei extenditur; et declinat ad insitionem talem, scilicet
per unitatem continuitatis. Quod, formaliter loquendo, nihil
aliud est dicere quam dicere unitatem advenientis partis
alicui toti continuo maxime esse similem unioni incarna-
tionis. Quod est ridiculum.

VIII. Revereantur ergo antiquos Doctores: et dicant
cum Auctore, in IV Contra Gent„ cap. xm, nihil in omni-
bus creatis inveniri huic unioni tam simile sicut est unio
animae intellectivae ad corpus. Quod etiam hic confirmatur,
dum similitudo ista affertur et explanatur.

Ubi adverte quod similitudo ista quantum ad unum
non tenet, quantum scilicet ad hoc quod anima unitur
corpori ut forma materiae, ac per hoc ut pars comparti
unius humanae naturae ex eis compositae: ut tam hic
quarn ibi expresse dicitur, sub aliis tamen verbis. Sed tenet
quantum ad hoc, quod anima unitur corpori ut instrumento
coniuncto, ut ibi dicitur: vel, et in idem redit, quantum ad
hoc, quod corpus assumitur ad esse proprium animae prout
est personae seu subsistentis. Et de unione quidem per mo-
dum instrumenti in 1000 proprio, hoc est in responsione
ad quartum, erit sermo *. Hic autem declaranda utcumque
est unio ad esse ut est personae.

Ad cuius aliqualem perceptionem, fingamus animam
rationalem per se subsistere ante corpus: sicut de facto
ita est in animabus defunctorum ante resurrectionem; sub-
sistunt enim interim per seipsas, absque corpore aliquo.
Hoc stante, considera quod anima per se subsistens ad-
venienti sibi duo communicat corpori: scilicet esse, et sub-
sistere. Vel, dupliciter communicat suum esse corpori.
Primo, per modurn naturae: et 1100 facit informando cor-
pus; ex ,hoc enim quod informat ipsum, dat ei esse spe-
cificum, quod natura significat. Secundo, per modum per-
sonae: et hoc facit communicando suum subsistere corpori,
ita quod non solum ipsa anima per suum subsistere sub·
sistat, sed corpus subsistat per illudmet subsistere; subsistit
enim corpus adveniens non per novum subsistere, sed per
antiquam animae subsistentiam. Quocirca, si in unione ra-
tionalis animae et corporis consideretur secundus tanturn
modus abstrahendo a primo, habebitur exemplum in rerum
natura inter reliqua simillimum quomodo unio est huma-
nae naturae ad Verbum secundum esse substantiale ipsius
Verbi, non ut est naturae, sed ut est personae, ut in littera
dicitur. Nam sicut anima rationalis corpus sibi unitum in
resurrectione trahit, seclusa informatione, ad esse suum
prout est personae, hoc est, prout est subsistere, et non
trahit ad esse suum prout est naturae, hoc est, prout est
conferens esse specificum; ita Verbum Dei naturam hu-
manam sibi unitam trahit ad esse suum ut est personae,
hoc est, ut est subsistere: - quia natura humana in Christo
non per se separatim existit, sed in Verbo Dei, ac per hoc,
subsistere Verbi est subsistere humanae naturae: ille enim
homo qui vocatur Iesus Christus, vere est subsistens, et
non alia subsistentia quam increata et aeterna subsistentia
Filii Dei: — et non trahit ad esse suum ut est naturae, hoc

 

 

est, ut confert naturam deitatis. Non enim humana natura
in Christo ad naturam deitatis transiit, aut aliquam aliam
naturam ex illa acquisivit, sicut corpus ex unione ad esse
animae ut est naturae novam ex illa naturam ac speciem
acquirit.

Et haec non solum pro exempli similitudine, sed pro
expositione responsionis ad secundum sufficiant pro nunc.

IX. In responsione ad tertium, caute et perspicaciter
considera quod, proprie seu propriissime loquendo, uniri
alicui in hypostasi communius est quam uniri illi secun-
dum hypostasim. Nam quidquid pertinet ad hypostasim,
sive substantiale sive accidentale sit, unitur Socrati in hy-
postasi seu persona, ut in articulo secundo huius quae-
stionis Auctor dixit: sed non omne tale unitur Socrati se-
cundum hypostasim. Et hoc dico sumendo ly in ut de-
notat solum inesse personae: et ly secundum ut addit
modum coniunctionis inter personam et illud quod unitum
est illi secundum personam, scilicet per modum subsi-
stentis. Est enim videre in Socrate esse album, et esse ca-
pitatum. Et utrumque est unum Socrati in persona: quia,
ut patet in V Metaphys„ cap. de Uno ᾗ, quaecumque sunt
in aliquo indivisa, sunt unum in illo ; Socrates autem et
sua albedo non sunt divisi subiecto seu hypostasi, quo-
niam una et eadem est substantia prima quae est Socrates
et alba; et similiter quae est Socrates et quae est capitata.
Sed esse album non est unum Socrati secundum hyposta-
sim: quia nec Socrates subsistit ex albedine aut in albedine,
nec esse album subsistit per subsistere Socratis; hoc enim
album quod est in Socrate non subsistit, quia natura acci-
dentis neque per seipsam neque per aliud nata est sub-
sistere. Sed esse capitatum est unum Socrati secundum
hypostasim (quamvis partialiter: quia caput pars est So-
cratis): quia et Socrates subsistit secundum esse capitatum,
utpote substantiale; et esse capitatum subsistit per Socra-
tem, quia hoc capitatum subsistit Socratis subsistentia.

Quia igitur natura humana unita est Filio Dei ut non
solum insit illi et praedicetur de 1110 sicut esse album
inest Filio Dei et praedicatur de eo dum dicitur, Chri-
stus, seu, Filius Dei est albus; sed ut Filius Dei subsistat
ex humana natura et in humana natura, quamvis diver-
simode, ut praedeclaratum est *z - quoniam subsistere ex
humana natura intelligitur, inquantum est persona humana;
subsistere vero in humana natura absolute admittitur de
Verbo Dei. Et similiter humana natura constituit Verbum
Dei in hoc quod est esse personam humanam3 in hoc quod
est* esse hypostasim humanae naturae; in hoc quod est esse
hunc hominem3 et sic natura humana, loco propriae sub-
sistentiae, sortitur subsistentiam propriam Filii Dei, et per
illam subsistit, non per seipsam: - quia, inquam, per mo·-
dum subsistentiae unio est inter personam Filii Dei et na-
turam humanam, ideo dicitur quod est unio secundum
hypostasim; et dicitur in littera hac quod unio secundum
hypostasim sufficit ad hoc quod non sit unio accidentalis.
Ubi clare videre potes quod diximus. Na'm si unio secun-
dum hypostasim excludit unionem esse accidentalem, con-
sequens clare est quod uniri secundum hypostasim non
est tantum coniungi hypostasi per inesse hypostasi: quo-
niam coniungi hypostasi per inesse tantum non excludit
unionem esse accidentalem, ut patet de albedine coniuncta
hypostasi Socratis per inesse tantum. Plus ergo exigit unio
secundum hypostasim. Et cum proprium hypostasis sit
subsistere in natura, consequens est quod unio secundum
hypostasim exigat communionem secundum subsistere.
Quam in proposito inveniri declaratum est.

X. In responsione ad quartum eiusdem sexti articuli, ad-
verte duo: primo, veritatem rei; deinde processum Au-
ctoris ⁴⁹. Quoad primum, quia instrumentum est nomen
causae, uniri alicui ut instrumentum non transcendit unio-
nem comprehensam infra genus seu latitudinem causarum:
et ideo est talis um'o in causando. Et quia unio humanae

naturae ad Verbum, de qua est sermo, non est in cau->

sando, sed in essendo secundum esse substantiale subsi-
stentiae; ideo Cyrillus, in littera allatus, reprobat Christum
tanquam instrumenti officio assumptum. Si enim prima,
seu summa unio humanae naturae ad Verbum esset unio

·S.‘rh.1ect.vm.-
Dia. lib.1V,cap.
vr, n. 9.

⁴ Art. 4, Com-
ment.num.v¹,vn.

” Cf. num. seq.

