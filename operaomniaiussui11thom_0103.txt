       

’An-t. 7: ct. Com-
ment. num. 1.

· ‘Re-p. ad 3.

  ‘ Cf. num. v.

Cf. num. vr.

⁷ ‘ub.‘v, cap. vm.

Cf. num. m.

QUAESTIO Π, ARTICULUS lx

47

commentaria Cardinalis Caietani

N titulo articuli noni, adverte primo quod, cum iam dis-

tinctum sit ⁴* de unione vel pro relatione unionis, vel pro
coniunctione ad quam consequitur relatio unionis, hocin
loco non sumitur unio pro relatione, sed pro coniunctione
ipsa: ut patet in principio corporis articuli; et ex condi-
tione quae de ipsa inquiritur, scilicet de excellentia eius
respectu reliquarum coniunctionum. Ridiculum enim est
hoc quaerere de relatione nisi ratione fundamenti: nam,
seclusa ratione fundamenti, nulla unionis relatio est maior
altera; sed ideo unio materiae et formae est maior unione
substantiae et accidentis, quia fundamentum est magis in-
divisum, ut patet.

Adverte secundo, quod non quaeritur explicite de unione
naturae et personae, utrum sit maxima: sed de unione
naturarum in persona. Veruntamen et hoc in responsione
ad ultimum ⁴* tractabitur.

11. In corpore articuli duo fiunt: primo, ponitur dis-
tinctio bimembris; deinde respondetur quaesito cum dis-
tinctione iuxta membra propositae distinctionis. Est autem
distinctio ista. Unio incarnationis dupliciter consideratur:
vel ex parte naturarum coniunctarum; vel ex parte eius
in quo coniunguntur. — Probatur distinctio. Quia unio
claudit in se duo: primo, extrema quae iunguntur; se-
cundo, unum in quo coniunguntur3 est enim unio con-
iunctio aliquorum in aliquo uno.

Principalis conclusio responsiva quaesito est: Unio na-
turarum in Christo, ex parte eius in quo uniuntur, est
maxima. Probatur. Quia unitas divinae personae, in qua
uniuntur, est maxima. — Secundaria conclusio est: Huius-
modi unio, ex parte naturarum quae coniunguntur, non
est maxima. Nec aliter probatur.

111. Circa distinctionem in littera assignatam dubium
non dissimilandum occurrit: quoniam videtur deficiens ’ἦ
Quia coniunctio aliquorum in aliquo uno potest accipi
non solum ex parte eorum quae coniunguntur, vel ex parte
eius in quo coniunguntur: sed etiam ex parte coniunctionis
extremorum in illo uno. Verbi gratia, coniunctio corporis
et animae in Socrate potest accipi ex parte animae et cor-
poris; vel ex parte Socratis; vel ex parte coniunctionis
illorum in Socrate. Et in littera hoc tertium membrum
deficit. Et tamen hoc est principalius membrum in pro-
posito considerandum. Quoniam non dicitur, proprie lo—
quend0, unio maior ex parte extremorum, nec ex parte
termini: sed ex parte coniunctionis extremorum in ter-
mino. Contingit siquidem in Socrate coniungi multa ac-
cidentia, quae, licet ex parte eius in quo coniunguntur,
scilicet persona Socratis, habeant maximam unitatem, non
tamen propterea sunt maxime unum: quia coniunctio ipsa
in Socrate non est maxima, sed minima.

1V. Dubium secundo oritur hinc circa conclusionem
principalem ἢ quoniam non nisi abusive salvatur ex illa
unionem incarnationis esse maximam post unionem Tri-
nitatis divinae3 quod tamen et Auctor salvare nititur in
littera, et Bernardus, in Libro de Consideratione θ’, asserit.
Et probatur sequela. Quoniam non nisi abusive diceretur
quod unio creaturarum universi est maxima quia ex parte
eius in quo uniuntur est maxima, quia unitas Dei, in
quo uniuntur, est maxima unitas. lta enim dicitur in lit-
tera quod divinae humanaeque naturae unio in Christo est
maxima ex parte eius in quo uniuntur, quia unitas divinae
personae, in qua uniuntur, est maxima. Et similiter non
solum unitas naturarum divinae et humanae esset maxima:
sed etiam unio accidentium Christi, puta visus et auditus,
esse albi et crispi, esset maxima ex parte eius in quo
uniuntur, quia uniuntur in persona divina, cuius unitas
est maxima. Hoc enim non est salvare unionem incarna-
tionis esse maximam nisi abusive, ut patet.

Et multiplicatur dubium ex Durand0‚ in v dist. III Sent„
qu. 111, dicente unionem incarnationis esse maximam quan-

· tum ad dignitatem: et non quantum ad intrinsecam ratio-

nem unionis *. Et hoc secundum probat, quia illa unio est
quantum ad rationem unionis maxima, cuius extrema magis

 

et intimius efficiunt vel efficiuntur unum. Sed extrema
multarum unionum, et non incarnationis, sunt talia. Ergo. -
Maior probatur: quia unione, ut sic, aliqua sunt unum;
ratio autem unius est ratio indivisi. — Minor vero: quia
materia et forma constituunt unum per essentiam, et unum
est inseparabile ab alio, manente consistentia; non sic autem
constat esse extrema incarnationis. - Unde glossat Duran-
dus Bernardum, quod intelligitur de maxima unione quan-
tum ad dignitatern.

V. Ad hanc quaestionem ὃ* respondetur quod distinctio
male intelligitur. Nam neutrum distinctionis membrum ac-
cipiendum est secundum se. lta quod, cum distinguitur
coniunctionem posse accipi ex parte extremorum vel ex
parte termini, non intelligitur ex parte extremorum secun-
dum se, et similiter non intelligitur ex parte termini se-
cundum se: sed, quemadmodum primum membrum intel-
ligitur ex parte extremorum inter se, ita secundum intel-
ligitur ex parte termini ut coniungentis. Et sic non deficit
tertium membrum: sed tertium membrum est id quod
distinguitur in primum et secundum; nam coniunctio ipsa
duorum in aliquo uno distinguitur quia accipi potest ex
parte extremorum inter se, vel ex parte eius in quo con-
iunguntur ut sic. Verbi gratia, coniunctio animae et cor-
poris in homine potest dupliciter accipi: primo, ex parte
animae et corporis, non secundum se (sic enim valde
distant), sed inter se, quia inter se iunguntur ut actus
substantialis et potentia; alio modo, ex parte eius in quo
iunguntur, inquantum iunguntur in illo, puta inquantum
sunt in una natura composita, puta humanitate, vel in-
quantum sunt in una persona, puta Socrate. Et hic est
verus sensus distinctionis litterae. Obiectiones autem pro-
cedunt contra alium sensum, quo sumuntur extrema quae
iunguntur, secundum se, et id in quo iunguntur, secun-
dum se. Et ideo non est mirum si deficit; si deducit ad
inconvenientia; et si non salvat intentum nisi abusive.

“ VI. Ex his patet solutio secundi dubii ἦ Nam sensus
litterae est quod naturae divinae et humanae, quae in my-
sterio incarnationis uniuntur, coniunctio dupliciter potest
accipi: vel ex parte naturarum inter se: — et sic per se nota
relinquitur pars negativa: sicut vere est per se nota, quia
inter se non uniuntur nisi sicut causa et instrumentum
causae, ubi constat non esse maximam unionem; — vel ex
parte eius in quo uniuntur, hoc est, ex parte personalis
coniunctionis quam obtinent in una persona divina. Hoc
enim idem est ac dicere, ex parte personae divinae in
qua coniunguntur ut sic. Hoc enim idem est ac dicere
ex parte personae divinae inquantum est persona utriusque
naturae. Hoc enim est accipere coniunctionem ex parte
eius in quo iunguntur ut sic: hoc est, formaliter loquendo.
Quocirca quia, ut patet ex prius ⁴⁶ dictis, uniuntur in per-
sona divina substantialiter, et non accidentaliter, ut acci-
dentia Christi; et uniuntur substantialiter non ut partes,
ut manus et caput, sed ut totum, ut natura ipsa, ut haec

humanitas unitur Socrati; et uniuntur non solum substan- ,

tialiter absque partium imperfectione, sed sic substantialiter
uniuntur in una simplicissima et indivisibilissima ac incom—
ponibili unitate substantiali personali communi utrique na-
turae: — ut superet merito omnem aliam unionem quorum-
cumque in alio ut sic. lta quod, licet anima et corpus
Socratis uniantur substantialiter et in una natura humani-
tatis et in una persona Socratis, non tamen magis, sed
pluribus modis uniuntur quam natura divina et humana
in Christo, quia uniuntur et in natura et in persona, istae
autem uniuntur tantum uno modo, scilicet in persona. Sed
unio haec in isto uno modo est maior quam sit illa in
utroque: quia in mysterio incarnationis unitas communis
extremis, secundum quam propriissime et formaliter quan-
tificatur coniunctio in tertio, est unitas personalis simpli-
cissima et incomponibilis et indivisibilissima, ad quarn
constat quod nec unitas personalis Socratis, nec unitas
essentialis humanitatis, nec ambae simul ascendunt, ut
patet.

¹· Num. ιιι.

“ Num. iv.

'⁸ Art. 4, Com-
ment. num. vn,
xx; art. 6.

