:³²5
ί,

    

³¹Qn. unic„ con-

squ-1.
ξ.
'‘-t

QUAESTIO IV, ARTICULUS Ι 73

negative, aut e contra secundum propria negative et se-
cundum primam causam affirmative sunt denominandae:
tunc creaturae denominantur aliquales simpliciter secun-
dum propria; et non secundum primam causam, sed
cum additione, ut patet in exemplo litterae. Morbus de-
nominari potest curabilis et incurabilis secundum propria,
et secundum primam causam curabilis: et ideo simpliciter
dicitur curabilis vel incurabilis attendendo ad propria; se-
cundum primam autem causam dicitur cum additione,
curabilis per Dei potentiam. Et simile est in proposito.
Creaturae simpliciter dicuntur assumptibiles quae congrui-
tatem habent ad unionem personalem, et inassumptibiles
quae illa carent. Cum quo tamen stat quod omnes na-
turae dicantur assumptibiles cum additione, scilieet, per
Dei potentiam.

Ad primam ergo obiectionem dicitur quod potentia
obedientiae, quia respondet omnipotentiae divinae, clau-
ditur in proposito sub denominatione, ex omnipotentia Dei.
Eiusdem enirn rationis est quod denominetur natura as-
sumptibilis ex potentia Dei, et ex potentia obedientiae,
qua creatura subditur Dei potentiae absolute. Et ideo prae-
termissa est in hoc processu, sicut et potentia Dei.

Ad secundam dicitur quod, licet assumptibile dicatur
solummodo in ordine ad Deum, attendi tamen potest etiam
ex parte congruentiae naturae secundum illius propria,
et ex parte omnipotentiae Dei. Et secundum hoc op-
posito modo natura aliqua est denominabilis. Et ideo se-
cundum propria dicitur congrue assumptibilis vel inassum-

tibilis.

p Ad tertiam, conceditur quod creaturae denominantur
simpliciter aliquales ex Dei potentia„ quando ex propriis
non sunt opposito modo denominabiles. Nec oppositum
habetur ex littera sane intellecta.

V. Dubium secundum est: Quomodo verum est quod
in angelis deficiat necessitas reparationis3 cum angelica
natura adhuc reparatione indigeat?

Ad hoc dicitur quod non intendit Auctor excludere
ab angelica natura indigentiam seu necessitatem repara-
tionis: sed congruentiam necessitatis. lta quod, licet in
angelica natura sit maior indigentia, quia irreparabilis est
illius lapsus; quia tamen necessitas illa non habet congrui-
tatem ad reparationem, quia est necessitas non viae, sed
termini; ideo notanter dicitur quod deest angelicae natu-
rae congruitas exparte necessitatis, tarn in corpore articuli
quarn in responsione ad tertium.

VI. Nota in dictis huius articuli illam propositionem de
potentia passiva naturali, quod non se extendit ad id quod
transcendit naturalem ordinem: quoniam verissima est, et
formalis, et propria, et secundum illa iudicanda quae hic
atque illic inveniuntur dicta. Secundum quam patet quod
potentia naturalis intellectus nostri non se extendit ad vi-
sionem Dei, etc. Unde et hic dicitur de natura humana,
quatenus intellectualis, quod nata est aliqualiter contingere
per operationem Verbum Dei.

Vll. In responsione ad primum eiusdem primi articuli,
notandum est quod hinc apparet Auctorem non contra-
dicere suis dictis in 111 Sent„ dist. 11, qu. 1, art. 1 ⁴⁶, nec re-
tractare illa: sed altius, ac Theologo dignius locutus est
de assumptibili, sententiam eandem servans et sermonem
¹- quasi cohibens *. Unde et, pertranseundo, in hac respon-
' sione praetermittit discussionem consequentium ad effectum
divinae omnipotentiae si assumeret angelum aut lapidem.
Unde et nos, Auctoris vestigia sectantes, quaestionem il-
lam, An Deus possit assumere lapidis naturam, tanquam
communiter acceptatam et sufficienter discussam, et quasi
offensivam piarum aurium in illius discussione, relinquen-
dam duximus. Vide haec, si vis, in Auctore in loco al-
legato, et in Capreolo ibidem ἥ.

vm. ln responsione ad secundum, dubium occurrit
circa illud: Multo autem maior et perfectior est unio ad
Dum secundum esse personale quam quae est secundum
operationem. Quoniam non caret scrupulo propositio ista3
et· multi glossam, aut negant eam. Est autem ratio scru-
puli quia, seorsum ista sumpta unio personalis communis
est rationalibus et irrationalibus: unio secundum operatio-

Sumuss Tanos. D. Tamum T. VIll.

nem propria est’ rationalibus. Et rursus unio personalis
convenit rationalibus secundum id in quo communicant
cum omnibus substantiis, quia convenit eis inquantum sunt
naturae potentes subsistere: unio autem secundum opera-
tionem perfectae felicitatis convenit eis inquantum sunt
consortes divinae naturae ³* per adoptionem. Maior ergo
et perfectior est unio secundum operationem fruitionis
beatae quam secundum esse personale. Et propterea ista
propositio negatur, seorsum acceptis extremis. - Et con-
firmatur. Quia maius est assumere lapidem in filium Dei
adoptivum quam ad unionem personalem: quoniam illud
implicat contradictionem, hoc non.

Glossatur autem, quod vera est in natura capaci utrius-
que unionis.

Et aliqui de veritate illius etiam sic intellectae dubitant.
Quia melius est concipere Deum mente quam carne, ut
dicitur in libro de Sancta Virginitate ᾗ. Et de Beata Vir-
gine dicitur ³* quod beatior suit concipiendo fidem Christz
quam carnem Christi.

In oppositum autem est litterae auctoritas, ex Augu-
stin0‚ super illud, Verbum caro factum est ὕ.

ΙΧ. Ad hanc quaestionem dicendum est quod procul
dubio maius, nobilius, excellentius perfectiusque est uniri
Deo in persona quam per gratiam et gloriam consumma-
tam. Et ratio habita est in ultimo articulo praecedentis
quaestionis: quia scilicet unio personalis non est unio par-
ticipativa, sed per substantiam‘Dei, conferens non simili-
tudinem aut participationem Dei, sed ipsum esse personale
Dei, ita ut persona Dei fiat persona naturae assumptae;
unio autem per fruitionem unio participativa Dei est, con-
ferens non esse Dei, sed similitudinem et adoptionem fi-
lialem. Est igitur unio personalis maior: quia confert
maius, scilicet esse Deum non participative, sed persona-
liter. Quanto namque maius est esse Deum personaliter
quarn participative, tanto maior est unio personalis quam
participativa. Est et perfectior: quia confert perfectius,
scilicet esse Deum secundum substantiam, hoc est, hypo-
stasim3 non secundum accidentia, ut sunt operationes qui-
bus fruimur Deo. Quanto enim perfectius est esse Deum
personaliter quam accidentaliter, tanto perfectior est unio
personalis quam per operationem. Et ideo simpliciter et
absolute, cum Augustino et Auctore, fateamur longe maius
esse uniri Deo in persona quam per gratiam et gloriam.

X. Ad primam autem et secundam obiectionem ⁴‘ di-
citur quod, dato quod maius sit illud quod natum est ex
parte entium creatorum convenire intellectualibus solum,
et similiter intellectualibus ut intellectualia sunt, quam
communia: longe tamen maius est quod ex parte Dei
potest conferri naturis substantialibus ut communicant in
natura substantiali, quam id quod est eis donabile secun-
dum earum operationes. Quoniam potest naturis conferri
esse Dei personale in seipso, ut sit esse personale earum:
quod non conferri potest per operationes. Rationes enim
istae non* inferunt quod unio per operationem sit maior
aut nobilior: sed bene inferunt quod plus nobilitatis et
perfectionis ex parte creaturae exigitur ad unionem per
operationem; quia exigitur et natura et operatio intelle-
ctualis, et gratia seu gloria, quae non exiguntur ad natu-
ram ut unibilem personaliter. Sed cum hoc stat quod, ex
parte accepti doni, longe maior et perfectior sit unio per-
sonalis, qua non Deus participative, sed 111 propria ipsius
persona habetur a natura unita.

Ad confirmationem dicitur quod falsum assumitur. Et
ad probationem respondetur quod falsissimum est quod
implicans contradictoria sit maius. Quoniam implicans con-
tradictoria non est aliquid: non est ens nec non-enS, sed
ens et non-ens simul. Secundum huiusm'odi enim argu-
menta, maius esset albedinem esse nigredinem quarn esse
Deum: quia illud implicat, hoc non.

Ad rationem dubii multorum ᾗ, Quia melius est con-
cipere fidem etc„ respondetur negando consequentiam. Quo—
niam non est eadem utrobique ratio. Quoniam in conce-
ptione carnali Dei non fit ut concipiens sit Deus, sicut
fit in unione personali ut homo sit Deus. Et propterea
non arguitur a simili: sed a longe alieno.

10

·11 Petr. cap. ι,
vers. 4.

¹ Cap..111.- Αιι-.
, gusum.
⁸ lbid.

Jnloan. Evang.
Tract. 11 cf.
de Irin. li b XIII,

⁸ Num. vni.

⁸ lbid. Et aliqui.

