 

codices tertiae, praesertim si codices secundae, haberent
id quod profecto non habent, unum scilicet continuum
textum, qui ad unum exemplar, totius secundae vel totius
tertiae supremum caput, ipso facto pertingeret, bonae
huius exemplaris lectiones locum errorum antiqui nostri
textus illico occupare potuissent, quia, librariis vadibus
et sponsoribuS, legitime ex autographo propagatae essent.
Sed frustra tres vel duos saltem textus quaesivimus:
traditio unum textum et variantes plus vel minus diffu-
sas praebuit. Ideo ut pro errore aliquo antiqui textus
lectio EF signata accipiatur, non sufficit eam esse in EF,
quia ab EF nihil authenticitatis recipit. Accedat oportet
aliqua convenientia vel, si fas est dicere, aliqualis identi-
tas lectionis EF cum errore antiquo, qui, cum error tran-
scriptionis sit, aliquam cum authographi scriptura simili-
tudinem conservavit, et propterea non omni authenticitate
exutus est. Quae lectiones huic criterio non resistunt, illas
non recepimus.

37. Loca erronea vulgo quidem a sensus imperfectione
vel absoluto significationis defectu innotescebant, sed non
raro difficile erat existentiam erroris certificare. Adsunt
enim non pauca loca ubi lectio melior esse potuit quam
in antiquo textu legitur, et tamen in se non potest dici
mala. Exemplum pono ex principio operis.

Π. ι. arg. 2 (ε).

Taxrus annones: Praeterea, Athanasius dicitz sicut anima
rationalis et caro conveniunt in constitutione humanae naturae,
sic Deus et homo conveniunt in constitutione alicuius unius na-
turae. Ergo facta est unio in natura.

Muml secundae et tertiae: Praeterea, Athanasius dicit: sicut
anima rationalis et caro unus est homo, ita Deus et homo unus
est Christus. Sed anima rationalis et caro conveniunt in consti-
tutione humanae naturae. Sic ergo Deus et homo conveniunt in
constitutione alicuius unius naturae. Ergo facta est unio in natura.

Casum obiicientis plenius in altera quam in priori le-
ctione exprimi nullus est credo qui neget. Potuit tamen
obiiciens pro verbis S. Athanasii aliunde notissimis urgen-
tiora et causae suae utiliora adhibere, ad quae etiam so-
lutio S. Thomae respondet. Praeterea, lectio antiqua non
potest explicari per solam omissionem homoteleuti unus
est... et caro, nam etiam ergo a transcriptore omissum
aut a correctore (cf. num. ιο) deletum esse debet. Ego
nihilominus affirmare non auderem alteram lectionem non
fuisse in autographa Et tamen ab antiquo textu stare
maluimus, quia in dubiis cum antiquo textu facere de-
cretum erat.

38. Homoteleutorum omissione graviter peccavit scri-
ptor primi apographi, si quis testimonio codicum extra pri-
mam classem uti crediderit. Nos ei non credimus nec alia
homoteleuta recepimus quam quae veram lectionis antiquae
lacunam complerent. Traditio enim extra primam classem
plena est additionibus singulorum vel plurium verborum3
integra incisa interdum textui antiquo immissa sunt. Si
omnia addita, ex hoc solo quod in contextu bene stant,
autographi fuisse crederentur, primus transcriptor infinitis
locis scripturam autographi oculis praeterivit. Sed quia
maior pars additionum prorsus inutilis est, magna pars
lectioni nocet, nulla insuper portio earum a fido et con-
stanti testimonio suffragatur, apud correctores maneant.
Homoteleuta quidem, praesertim ubi argumentationi ple-
niorem formam dare videntur, vel sensui non offendunt,
speciem authenticitatis prae se ferunt. At eorum sors ab
aliis additionibus non videtur separabilis, quin immo per
istarum nimiam abundantiam crescit etiam homoteleutis
illegitimae nativitatis opinio, quam ob suam positionem
inconstantem et errabundam iarn contraxerant. - Accedit
quod si additiones sine delectu et criterio ulteriori admit-
tuntur, aliqua homoteleuta nunquam in textum typis editum
inserta admitti debuissent. Ex. gr.

vx. 6. β. Sed humana natura redditur congrua ad assumptio-
nem ρει· (animam, ut dietum est; ergo et anima redditur congrua
ad assumptionem per addit E) gratiam;

 

XXIII

vn. 8. γ. non potest dici aliquis.propheta ex hoc quod co-
gnoscit et annuntiat ea quae sunt aliis procul cum quibus ipse
non est (sed solum quando cognoscit et annuntiat ea quae sunt
aliis procul cum quibus ipse est addunt DF).

Quo iure his duabus additionibus textus noster privari po-
tuisset, si eum ceteris auctum voluissemus? '

Aliquot tamen loca homoteleutis insertis adiuvare ne-
cesse erat propter lacunae evidentiam, quae a pluribus
partibus innotescere potest. Ex. gr. Lxxxm. 4. corp. a princ.

(de ritu S. Missae) textus antiquus et fere tota traditio
legunt:

Post quam lectionem (Apostoli vel Prophetae) cantatur a
choro Graduale quod significat spiritualem exsultationem, vel
Tractus in officiis luctuosis qui significat spiritualem gemitum.
Haec enim consequi debent in populo ex praedicta doctrina
(Prophetarum et Apostolorum).v

Autographum si sic legit, auctor primo omisit explicatio-
nem Alleluia, secundo contra omnem mysticarum sua-
rum explicationum legem Graduali subtrahit significatio-
nem progressus spiritualis, tertio deficit explicando ea
quae consequi debent ex lectura doctrinae sacrae: pro-
gressum vitae, exsultationem et gemitum, cf. IV Sem„ dist.
vm, qu. 11. Expos. Textus. Aperte ergo, post significat pri-
mo loco, inserendum est homoteleuton: progressum vitae
et Alleluia quod significat, vel huic simile. Cf. etiam ιν. 6. ξ,
ubi, contra auctoritatem totius traditionis et Catenae Au-
reae (editae; an et manu scriptae ?), ex S. Augustino citato
et Pianae margine inseruimus quae ad substantiam rei
postulari videntur. ·

39. Frequenter tamen ea quae in textu Tertiae Partis
dubia videbantur, collatis aliis operibus S. Doctoris plenam
solutionem inveniebant, eamque ut plurimum textui anti-
quo faventem. Nescio an non pluries quam ausi simus anti-
qui textus fidem nobis servandum fuisset, si cetera S. Tho-
mae opera ad codicum lectionem reducta et a correctorum
superstitione purgata prae manu fuissent. Non citius erroris
existentiae credendum esse ex rei adiunctis interdum cla-
rum fit. Ex. gr. quod vm. 1. corp. (δ) Iocus S. Scripturae
Ad omne caput uiae etc. attribuatur Ieremiae 11, mirum
non videbitur quando illud Ieremiae capitulum compa-
ratur cum Ezechielis capitulo xvr, ad quod pertinent citata
verba: idern enim argumentum habent, malitiam Iudaeo—
rum. Valde mirum potius esset quod scriptor ab auto-
grapho errans in illud nomen Ieremiae et in illum nu-
merum Il incidisset. Talia non raro contingunt; inter alia
evenit ut post citationem Luc. tali capitulo sequatur textus
parallelus Matthaei capitulo tali. Haec tangere noluimus,
quia si casu et fortuna apud auctorem Summae reguntur,
certo non apud librarium. Huc etiam pertinet xxvn. 4.
ad 2 (θ) quem exscribo totum appertinentibus praemissis.

Hebr. xv, 12: Vivus enim est sermo Dei et efficax et pene-
trabilior omni gladio ancipiti.

S. Ambr. Et ideo prudentiam Mariae haud ignaram mysterii
caelestis ostendit. Vivum enim verbum Dei et validum et acu-
tum (al. acutius) omni gladio acutissimo.

Taxrus aurmuus 1. c. Ambrosius autem per gladium (cf.
Luc. 11. 35) dicit significari prudentiam Mariae, non ignaram
mysterii caelestis. Vivum enim est verbum Dei et validum et
acutius omni gladio ancipiti.

Lectio antiqua modum S. Thomae redolet: citando Am-
brosium ex Apostolo afferentem in verbum Apostoli re—
incidit. Nemo non videt Thomam, non librarium, pro
acutissimo scripsisse ancipiti, ideoque acutissimo in O,
GIQRW, Pbc, correctoris commentum esse (H abest; acu-
tissimo et ancipiti sO). Talia etiam serena conscientia abe-
gimus.

40. Inter errores per nos castigatos aliqui iam in au—
tographo adesse potuerunt, nostra saltem sententia et pro-
fecto praeter intentionem auctoris scribentis vel dictantis.
Ex. gr. 1. 6. θ κ cum adhuc reverentia senior esset » (pro

