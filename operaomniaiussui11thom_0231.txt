 

QUAESTIO XIII, ARTICULUS 11 175

operatio caloris, augere vero animal est instrumentalis il-
lius operatio. Et sicut instrumenti est operatio duplex, ita
etiam est duplex quo operatur: alterum sibi proprium, ut
dentatura ferrea et acuta serrae, qua scindit, et ipsa na-

v tura caloris, qua calidum calefacit; alterum a principali

agente participatum, quo extenditur et facere dicitur prin-
cipalem effectum. Et hoc est motus ipse quo instrumen-
tum movetur a principali agente: ut testatur Auctor in-
ferius, qu. mxu, art. ι, dicens: Causa instrumentalis non
agit per virtutem suae formae: sed solum per motum
quo movetur a principali agente. Qui quidem motus vo-
catur virtus instrumentalis quandoque; et quandoque vir-
tus intenn'onalis‚· et virtus spiritualis quandoque. Eo quod
est et motus rei quae assumitur in instrumentum: et ideo
motus. Et constituit ipsum in esse factivo: et ideo vis, seu
virtus (unde etiam, curn lapidem baculo moveo, baculus,
ex hoc ipso quod utor e0, fit et est motor effective la-
pidis). Et quia diminuta quaedam mediatio est inter prin-
cipale agens et effectum, deferens principale agens ad ef-

fectum, ideo intentionalis. Et quia insensibilis est, et ad ,

spiritualem quandoque effectum, ideo spiritualis.

Et est sermo de illo instrumenti motu quo movetur ab
agente principali ut sic. Quod ut clarius intelligas, con-
sidera in instrumentis artium duplicem potentiam: alteram
ad motum localem; alteram ad cooperandum arti, exe-
quendo operationem ipsius artis. Verbi gratia, instrumenta
artis musicae sunt in potentia ut moveantur contactu
digitorum: et sunt in potentia ut musicam sonent. Et
constat quod de prima potentia reduci possunt ad actum
a quocumque, sine arte, potente illa commovere: sed
de secunda potentia non nisi ab arte reduci possunt ad
actum. Cum autem movere nihil aliud sit quarn educere
de potentia ad actum, et moveri >sit educi de potentia ad
actum, clare constat quod instrumentum tunc movetur a
principali agente cum educitur de secunda potentia ad
actum,- cum fit ‘cooperans ipsi principali agenti, cum fit
exequens operationem principalis agentis: quod fit per hoc
quod principale agens, ut sic, utitur illo ad opus ipsius
principalis agentis; puta cum ars musica utitur instrumento
musico ad sonum musicum. Ipse enim usus est quidam
ingressus artis in instrumenta: est quaedam actuatio in-
strumentorum. Et propterea oportet certae artis certa esse
instrumenta: nunquam enirn musica ingredietur instru-
menta artis sutoris, aut e converso. Et propterea habet
rationem vis et virtutis et intentionis artis, et ad genus
eius reducitur. ⁴

VI. Ex quibus ad propositum ascendendo, dicimus quod
Deus omnipotens, qui potest sine causis secundis coope-
rantibus effective miracula facere, dignatur quandoque illa
efficere per causas secundas, non dando illis virtutes ali-
quas naturales aut gratuitas permanentes, sed utendo illis
instrumentaliter ad opera miraculosa. Ita quod ex hoc ipso
quod Deus utitur aliqua re ut instrumento ad opus mi-
raculosum, elevatur res illa in ordinem causae instrumen-
talis; et ipse passivus usus quo Deus illa utitur ad hoc
opus, est motus quo a principali agente instrumentum
movetur; et ex hoc ipso est vis actuativa atque constitu-
tiva ipsius in esse instrumenti, ac per hoc in esse causae
effective instrumentaliter operis miraculosi. Reducitur enim
res illa de potentia obedientiali ad actum, curn de non-
instrumento fit instrumentum: quod fieri constat ex hoc
solo quod Deus utitur illa instrumentaliter ad opus mira—
culosum. Quod non esse impossibile, constat: cum nulla
sit ratio impossibilitatis. Et quandoque de facto sic fuisse,
Gregorii auctoritate patet, in 11 Dialog. *, ponentis sanctos
ex potestate quandoque miracula facere. Et vere decet
divinam liberalitatem elevare etiam in hoc quosdam amicos
suos, ut etiam coeffectores miraculorum efficiat, et non
solum benemeritos aut intercessores.

Et quia omnipotentia non est alligata certis instrumentis,
locis aut propinquitatibus, ideo non refert quavis re utatur
Deus, instrumentaliter ad quodcumque miraculum. Nam,
sicut potest sine instrumento opus illud perficere, ita po-
test non solum efficere per instrumentum, sed per quod-
cumque, et ubicumque existat, et quantumcumque distet.

 

 

Neque enim minuitur aut arctatur omnipotentia divina ad
limites instrumenti quod assumit: sed instrumentum ele-
vatur ad omnipotentiae executionem in tali miraculo ad
quod efficiendum ordinatur ab ipsa. Et propterea Auctor,
in Secunda Secundae, qu. eLxxvm, art. 1, ad 1, de his
loquens, dicit quod Deus utitur instrumentaliter interiori
actu hominis, vel eius locutione, vel actu exteriori, vel
contactu alicuius corporis, etiam mortui: quamvis ego
tunc minus perspicaciter textum illum exposuerim ἡ non
enim illuxerat mihi quod modo trado.

Et quoniam homo Christus Iesus plenitudinem omnium
gratiarum habuit, consequens est ut anima sua, quatenus

’Commentnunm
n.

divini Verbi instrumentum non qualecumque, sed coniun- ,

ctum, omnia possit miraculosa opera efficere. Nec opus
est quaerere alium modum, ,aut quid et qualiter, nisi quod
Verbum utatur instrumentaliter anima seu humanitate con-
iuncta sibi ad opera miraculosa. Applicando enim dicta
ad Verbum et humanitatem Christi, perspicies quae dici-
mus, quae in hac littera ab Auctore traduntur.

VII. Dicendum est ergo ad quaestionem ἥ quod de in—
strumento proprie loquitur Auctor: et hic, et in Secunda
Secundae, loco allegato Ψ, et in Prima Parte. Et ad obie-
ctionem ex doctrina Primae Partis, respondetur quod ad
instrumentum exigitur quod habeat propriam operationem,
ultra illam quarn participat a principali agente; et quod
operatio propria sit praesupposita operationi participatae,
ita quod prius intelligatur propria operatio terminari ad
illud in quod tenditur, quam operatio participata, sicut
praesuppositum prius intelligitur quam iunctum illi. Et
huiusmodi praeviam operationem appellavit Auctor operari
dispositive: non quod oporteat illam operationem proprie
disponere. — Nec hanc ego fingo glossam: sed ex ipso
Auctore inferius, in qu. an ὕ, accepi, ubi, baptismum in-
strumentalem causam ponenS, expresse docet sufficere ut
aqua secundum propriam operationem corpus tangat di-
luendo, ,ad hoc ut participata operatione animam abluat.

Et hoc sufficit proposito, et intento-in Prima Parte.
Quia per hoc concluditur efficaciter quod nulla creatura
potest instrumentaliter creare: quia nulla potest propriam
operationem, praeviam creationi, circa creandum ponere,
cum nihil sit, ut ibi dicitur. In proposito autem, cum Deus
utitur creatura aliqua instrumentaliter ad opus miraculo-
sum, opus proprium illius creaturae se habet ut praevium
operi miraculoso: quia se habet ut praesentans seu defe-
rens divinum imperium ad creaturam in qua fit opus mi-
raculosum, ut Auctor docuit in loco allegato in Qu. de
Potentia. ⁴

VIII. Et hoc esse verum ex eo coniicere potes, quia
hinc utriusque difficultatis ἅ solutio habetur: hoc est, quare
operari miracula per modum meriti seu intercessionis, et
ex potestate seu instrumentaliter, distinguuntur, etiam si
solus actus interior instrumentum ponatur; et quare opus
creationis inter miraculosa non computatur. Prima siqui-
dem quaestio solvitur ex hoc quod tarn meritum quam
oratio, ut sic, praecedit actionem divinam ad miraculum:
actus vero quicumque, etiam interior, etiarn ipsa oratio,
non ut oratio sed ut instrumentum Dei, sequitur divinam
actionem ut illius executio; ita quod, ex hoc ipso quod
Deus elevat illum in suum instrumentum ad opus mira-
culosum, fit executorius divini imperii, tanquam deferens,
ut dictum est ἥ, illud creaturae in qua miraculum fit.
Quando igitur sanctorum actus aut opera solum meritorie
aut intercessorie se habent ad miracula, tunc dicuntur fa-
cere miracula impetrando, quae Deus per seipsum facit.
Quando vero actus aliquis se habet ut exequens divinum
imperium, cui omnia obediunt, tunc dicuntur operari mi-
racula ex potestate: instrumentali tamen, ut Auctor de-
claravit ’ἃ

Secundae autem quaestionis solutio ex hoc habetur,
quia delatio imperii non potest fieri ad nihil. Oportet enim
ens esse ad quod executive delatio imperii fit: ad nihil
namque nihil potest deportari.

Ad id vero quod ex III Sent. affertur *‚ dici potest vel
quod Auctor, doctior seipso, correxit illud. — Vel quod
sub modo intercessionis vel orationis comprehendit etiam

¹⁹ Num. iv.

⁸ Num. vi.

⁸ Art. ι, ad 2.

’NummSi vero.

· Num. vn.

⁸ De Pol„ loc. cit.

· Num. iv, in fin.
primi parag.

