XXXVI

Alexander Halensis‚ Sum. Theol. part. IV, qu. x1, memb. 2, art. 1, qw. ³,
in responsione ad quaestionem, Quale corpus dedit Christus discipulis? praemissis
opinionibus Magistri Sententiarum, Hugonis et aliorum, ‹ Dicendum est ergo ιν, inquit,
‹ quod, sicut vult Hugo et Glossa Matth. xvn, Christus dedit corpus suum discipulis
non mortale, non passibile; quod Hugo determinat sic: dicit enim, quod Christus in
caena tenebat se in manibus, inquantum erat sub forma panis; et quod ipse, inquantum
tenens, erat passibilis et mortalis; inquantum tenebatur, fuit impassibilis et immortalis.
Nec est inconveniens quod tunc fuerit simul mortalis et immortalis, ut dicit: cum enim
sint quatuor dotes corporis glorificati, ipse manens adhuc passibilis, quandoque unam
dotem sumpsit, quandoque aliam, ut voluit: Luc. IV, legitur quod Iudaei voluerunt
ipsum praecipitare, et tunc ut ostenderet se passibilem, permisit se teneri, idest trahi
ab eis: ubi simul et dotem impassibilitatis assumens transiit liber per medium illorum;
quia enim caro sua nunquam fuit obnoxia culpae, ideo non fuit debitrix poenae vel
mortis, sed tantum voluntarie fuit passibilis; ideo quando voluit, dotem impassibilitatis
potuit sibi assumere pro aliqua utilitate. In nativitate ipse manens passibilis, assumpsit
sibi dotem corporis glorificati quae est subtilitas; transivit enim per uterum Virginis
clausum sine illius apertione. Similiter, Matth. xv11,in monte ubi transfiguratus suit,
passibilis manens assumpsit claritatem: agilitatem vero, Marc. v1, quando ambulavit
super mare, nec immergebatur ›. Hucusque Halensis.

Innocentius ΙΙΙ, De Sacro Altaris Mysterio lib. IV, cap. ΧΗ, eandem quaestionem
tractans, ait: ‹ Fuerunt alii qui dixerunt, quod Christus mortalis utique fuit, sed
voluntate non necessitate... Ut ergo probaret quod mortalis erat non necessitate
sed voluntate, quando voluit mortalitatem deposuit, et immortalitatem recepit. Legitur
enim in Evangelio, quod curn Iudaei duxissent Iesum usque ad supercilium montis· at
eum praecipt'tarent, ipse transiens per medium ibat (Luc. 1v). Cum esset ducendus, teneri
se sicut passibilem tolerabat, sed cum esset praecipitandus, sicut impassibilis per medium
transibat. Quatuor enim sunt glorificati corporis propriae qualitates, videlicet claritas,
subtilitas agilitas et impassibilitas...⁴ Singula sibi Christus singulatim accepit antequam
resurgens a mortuis naturam glorificati corporis induisset: subtilitatem cum nasceretur
ex Virgine3 claritatem cum transfiguraretur in monte; agilitatem cum incederet super
mare; impassibilitatem cum manducaretur in caena ›.

Ex quibus bene perspectis concludere possumus S. Thomam, non ex Hugone
hanc sententiam deprompsisse, cum iste nonnisi de impassibilitate tractet, sed ex

Halensi, qui et ipse ab Innocentio III quod de dotibus claritatis, subtilitatis et agilitatis
scripsit, mutuatum habere videtur, et Hugonis doctrinam ampliat.

Qu. xxvm, art. 3, ad 3: ‹ Quidam vero hoc referunt ad notitiam visus. Sicut
enim Moysi curn Deo colloquentis glorificata est facies ut non possent intendere in
eum filii lsrael,· sic Maria claritate virtutis Altissimi obumbrata, cognosci non poterat
a Ioseph, donec pareret. Post partum autem a Ioseph agnita invenitur, specie faciei,
non tactu libidinis ».

Haec in Calena Aurea, Matth. cap. 1, 0, adscribuntur Hilario in hom. In eius
tamen operibus diligenter inspectis nihil huiusmodi reperire potuimus. Cf. S. ‘rhomae
comment. in Matthaeum, ubi paulo aliter refertur idem, auctoris nomine tacito.

Gloss. Ord. §trabis « Dicitur quod Ioseph Mariam facie ad faciem videre non po-
terat, quam Spiritus Sanctus a conceptione impleverat penitus ›.

Hugo de S. Charo, in Evang. Mami, cap. 1, Et non cognoscebat eam: ‹ In Evan-
gelio Nazaraeorum legitur, ut dicit Chrysostomus, quod Ioseph Mariam videre facie ad
faciem non poterat, quoniam Spiritus Sanctus eam a conceptione penitus impleverat,
ita quod non cognoscebat eam propter splendorem vultus eiusc Sicut legitur, quod
discipuli non poterant videre faciem Domini propter splendorem. Infra xvn ».

Qu. xx1x, art. 2, ad 3: ‹ Licet alii dicant, quod nondum erat in domum inducta,
sed solum desponsata ».

 

