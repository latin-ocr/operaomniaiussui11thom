viae.

 

QUAESTIO VII, ARTICULUS VI

enim ad rationem virtutis ut opus bonum reddat,
ut dicitur in ΙΙ Ethic. ²¹⁶ Et ideo de ratione doni
timoris non est illud malum quod respicit timor,
sed eminentia illius boni, scilicet divini, cuius
potestate aliquod malum infligi potest. Spes au-
tem, secundum quod est virtus, respicit non so-
lum actorem boni, sed etiam ipsum bonum in-
quantum est non habitum. Et ideo Christo, quia⁸

ὃ) quia. - qnu' tertia.

113

iam habebat perfectum beatitudinis bonum, non
attribuitur virtus spei, sed donum timoris.

AD SECUNDUM mCENDUM quod ratio illa proce-
dit de timore secundum quod respicit obiectum
quod est malum.

AD TERTIUM D1CENDUM quod perfecta caritas foras
mittit timorem servilem, qui respicit principaliter
poenam. Sic autern timor non fuit in Christo.

commentar-ia Garamans Caietam

nurus clarus est. - In corpore articuli unica est con— l non habet ration‘em timendi: quia haec conditio reddit

Tclusio responsiva quaesito: In Christo fuit timor Dei,
non respectu mali, sed respectu eminentiae Dei, prae ce-
teris hominibus.

Haec conclusio in littera primum declaratur quoad ter-
minos duos, distinguendo duo obiecta timoris: scilicet ma—
lum terribile; et eminentiam potentis infligere malum.
Quae probatur: quia, nisi esset eminens, non timeretur. -
Deinde declaratur quid sit in Christo iste affectus timoris
eminentiae: dicendo quod est affectus reverentialis tantae
eminentiae. — Demum probatur, quoad primam partem
affirmativam, auctoritate Apostoli, ad Hebraeos. Et quoad
comparativam, auctoritate Isaiae: Replebit eum Spiritus
timoris Domini.

11. Occurrit hic dubium circa timorem reverentialem
Christi: ex eo quod eminentia Dei potentis infligere ma-
lum. aut habuit rationem reverendi quatenus eminentia
Dei absolute; aut quatenus eminentia est potentis infligere
maium. Non potest dici primum. Tum quia eminentia
Dei, ut sic, venerandum adorandumque sonat, non timen-
dum: cum non dicat ordinem ad malum. - Tum quia
expresse Auctor, inart. 1 qu. xm Primae Secundae, dixit
quod tam Deus, quam quilibet alius potens, est obiectum
timoris ut causa mali: ac per hoc, Deus obiectum timoris
ut eminens, non absolute, sed ut eminentia est causativa
mali, intelligitur. Quod etiam in hac littera confirmatur,
ubi eminentia ponitur ratio quod timeatur quia superativa
est ad causandum malum.

Nec potest dici secundum. Quia Christus nullum malum
poenae pro culpa, aut separationem a Deo timebat, ut
in littera dicitur. In idem autem redit timere malum ali-
quod, et timere potentiam inflictivam mali. Nec differunt
nisi sicut per se et per aliud: quia scilicet malum per se
timemus; poten-tiam autem inflictivam per aliud, hoc est
propter malum, quia in ordine ad possibile malum ab illa
potentia timor insurgit. Unde, si subtrahatur ab eminenti
potentia ordo ad malum, nulla restat ratio timoris. Et
quia sic fuit in Christo, quoniam certus ac securus erat
quod nullum poterat a Deo sibi provenire malum fugien-
dum per donum timoris, consequens est quod nec re·
spectu divinae eminentiae fuit in Christo timor reveren·
tialis: nam timor reverentialis quidam timor est.

ΙΙΙ. Ad hoc dicitur quod procul dubio Deus non est
obiectum timoris nisi in ordine ad malum: quia bonum
non timetur nisi in ordine ad malum, quod est per se
primo timoris obiectum. Et ideo eminentia divina in pro—
posito ponitur timoris obiectum non absolute, sed ut causa
mali. Verum duplicem habet divina eminentia ordinem
ad malum ut causa ad effectum: primo, absolute; secundo,
ut substat divinae voluntati. Si consideretur divina emi-
nentia secundum suum posse quod habet ad causandum
malum, sic procul dubio timendi rationem retinet: quia
secundum se habet posse causare malum. Si vero con-
sideretur divina eminentia ut stat sub determinatione di-
vinae voluntatis ad non causandum executive malum, sic

Sunius Tutor.. D. 'raonis Τ. V111.

 

creaturam securam et certam de impossibilitate mali in
effectu. Potest ergo divina eminentia, non solum absolute
(quo modo non est obiectum timoris), sed ut causa mali,
abstrahere a possibili executione mali: et sic esse obiectum
timoris absque ordine ad malum possibile evenire. Sed
non potest, ut causa mali, abstrahere ab hoc quod ipsa
secundum se est potens causare malum.

Et quia sic erat in Christo, ideo utrumque de Christo
dicitur: scilicet, et quod non erat in eo timor mali possi-
bilis, fugiendi scilicet per donum timoris; et quod erat in
eo timor eminentiae divinae potentis infligere malum.
Contemplando siquidem divinam eminentiam ut causam
potentem, quantum ex se est, infligere malum, insurgebat
timor reverentialis ad illam: quamvis, sciendo eminentiam
illam esse causam determinatam ad non causandum in se
huiusmodi malum, securus esset, absque suspicione qua-
cumque huiusmodi mali.

Et per haec patet solutio obiectorum: et quod omnia
consonant.

IV. In responsione ad primum eiusdem articuli sexti,
si distinctionem iam * dictam de duplici ordine causae ad
effectum, applicueris ad litteram, videbis differentiam inter
timoris donum et spei virtutem, in littera positam. Habet
siquidem actor sive boni sive mali duplicem ordinem ad
suum effectum: prim0, secundum se, pro quanto est po-
tens causare bonum sive malurn, etiam rnihi; secundo,
ut praeparatus est ad executionem boni vel mali. Tunc
autem tantum timetur malum vel speratur bonum ex actore,
quando uterque ordo intervenit. Quando autem primus tan-
tum, tunc actor tantum respicitur.

In littera igitur ponitur differentia inter virtutem spei
et donum timoris in hoc, quod spes est respectu boni in
executione, et respectu actoris boni utroque modo: timor
vero non est respectu mali, nec respectu actoris ut exe-
cufivi, sed respectu actoris potentis secundum se malum
causare. Et ratio redditur in littera ex communi ratione
doni et virtutis: quia scilicet commune est virtuti et dono
per se primo respicere bonum, quia virtus primo bonum
facit ἦ Hinc enim sequitur quod spes, quae non solum
inquantum donum, sed secundum propriam rationem spei,
directe respicit bonum, omnia quae convenire nata sunt
spei, retineat: ac per hoc, quod sit boni habendi, seu non
habiti. Timor autem, quia secundum propriam rationem

timoris directe respicit malum, sed quatenus elevatus est “

in celsitudinem doni. proprie et per se respicit bonum,
non retinet ea quae se tenent ex parte mali, sed ad id
quod se tenet ex parte boni, tendit. Et ideo minimum ,
retinuit de aspectu ad malum timoris donum in Christo:

dum in solum tendebat actorem mali, non ut executivum‚
sed ut in se potentem causare malum. Quo fit ut virtus
spei in Christo non fuerit: utpote ponens Deum non ha-
beri ab anima Christi. Timoris autem donum in eo fuerit:

utpote solam reverentiam actoris mali ponens in Christi
amma.

15

⁸ Num. praeced.

⁸ Cf. loc. cit. in
resp.

