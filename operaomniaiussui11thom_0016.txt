Xll

contributionis praecaria est distinctio. Omnes enim codices
etiarn D, C, quinimmo A, qui a P ut polus a polo distat,
aliquid editoribus attulerunt; lectiones editionum multo
frequentius incipiunt apud F quam apud quemcumque
alium secundae classis. Ne tamen tota traditio extra pri-
mam classem prorsus indistincta maneret, inter antiquum
et recentem textum codices secundae classis medios po-
suimus, quia variantibus Pianae maiorem antiquitatem
adsciscunt quam ex iuniori testimonio tertiae obtinere
possunt, et quia lectionum editionum copiosior fons fue-
runt quam codices primae et rarior quarn codices tertiae.

7. Quas relationes secunda et tertia classis cum textu
antiquo habeant, hisce propositionibus exprimi licet.

Primo3 differentia duarum classium ab antiquo textu
non se extendit ad omnes errores transcriptionis, qui in anti-
quo textu obtinent. In singulis libris sine ulla exceptione
aliquot errores apparent. In aliis alii, et plures vel pauciores
supersunt, sed nullus purus est. Antiqui errores multo
magis secundam classem afficiunt quam tertiam, sed etiam
in tertia inveniuntur plures quarn sufficerent ut textus
antiquus totam traditionem penetrasse et in omnibus co-
dicibus superstes esse dicatur.

Secundo3 saepissime uno et eodem loco multae va-
riantes, tres, quatuor, usque ad decem, occurrunt. Quas si
a sensu et ab attestatione consideras, invenis eminere inter
omnes erroneam scriptionem vel falsam vel peregrinam
et insolitam lectionem, siglis plurimorum et antiquiorum
codicum signatam. Multiplicitas autem lectionum infallibile
correctorum indicium est3 quia, curn unica esset auctoris
lectio, omnes unius loci variantes praeter unam necessario
in textum auctoris deforis importata fuisse debent. Ergo
omnibus his locis correctores arripimus, sicut modo scri-
ptorem primi apographi per communes errores compre-
hendebamus.

Tertio; variantium signaturae in ambabus classibus
continuo mutant. Siglis omnibus secundae classis tam
paucae variantes notantur, ut non credam unam paginam
editionis nostrae lectionibus a< secunda » signandis integram
1mpleri posse. Tantum non semper plura sigla secundae
ad textum antiquum ponendae sunt, ceteris variantem vel
numerum variantium signantibus. Saepe unum siglum se-
cundae variantem notat, quae non simpliciter ad lectiones
singulares pertinet, quia cum textu ceterae traditionis
collata deliberata et volita lectio esse cernitur. Libri tertiae
mvreem aliquanto minus societatis impatientes sunt, sed ea
lectionis communitas, quarn constans signatura indicaret et
qua unus continuus textus formari posset, prorsus deficit,
Frustra conati sumus ex libris secundae vel tertiae unum
exemplar eruere. Codices continuo sibi contradicunt; sin-
gulatim potius quam gregatim textui antiquo se opponunt.
Ut idem aliis verbis dicam: corpus lectionum ab antiquo
textu variantium in nulla determinabili parte traditionis
fixam sedem habet. Non tres, non duos textus parallelos et
coordinatos traditio suppeditat, sed unum textum conti-
nuum, antiquum scilicet, et praeterea fasces variantium, ex
aliis et aliis libris inter se valde diversis congestarum.

Quarto; variantes ab antiquo textu, consideratae a
parte sensus verborum sive formaliter ut lectiones, di—
versi valoris sunt. Aliae, eaeque non paucae, in antiquam
lectionem erroneam tam apte cadunt, ut quantum ad dictio-
nem Thomam audire putares, quantum ad scripturam
litterae et signa autographi innovari videantur. Harum
magna pars secundae classi debetur, sed etiam tertia non
paucas praebuit, nescio an non plures quam secunda. —
Aliae sunt, quae quare antiquo textui aeque bono substi-

 

tutae sint non apparet, quibus tamen ut ad autographum
pertinerent nihil deest, quam quod nullo traditionis docu-
mento vere antiquae fieri possunt. Hae lectiones ab anti-
quioribus secundae codicibus E, Lipsiensi et Antoniano,
totaliter fere absunt3 in iunioribus eius, et in tertia adhuc
magis, abundant. Ex his duabus lectionum speciebus (qui-
bus addendae sunt varietates antiquae quae inter limites
primae classis inveniuntur) apparet, variationem ab antiquo
textu saeculo decimo tertio apud correctionem antiquorum
errorum stetisse. -— Maxime tamen conspicuae et abun-
dantes sunt infelices coniecturae in iunioribus secundae
et in tertia. Correctorem sentiunt longe lateque. Harum
meliores, successive in textum typis editum transfusae,
sensum non laedunt, sed correctoris sigillum profunde
impressum monstrant quando cum antiquo textu compa-
rantur ¹‚ aut quando extra traditionem Tertiae Partis colla-
tionem variantium protrahere vel in ipso opere locos pa-
rallelos componere licet. Comparatio locorum S. Scriptu-
rae, SS. Patrum et luris Canonici cum Vulgata et eius
variantibus. cum vetere textu Corporis Iuris, cum Catena
Aurea, quae, simul cum ceteris S. Thomae operibus.
auctori Summae Theologicae omniurn uberrimo fonti fuit,
variantes correctorum praepostere et inconsulte intrusas
omni desiderabili evidentia ² patefacit. — An auctoris textui
pepercisse credendi sunt qui locos ab auctore citatos atten-
taverunt ?

8. Quae curn ita sint, summa conclusionis necessario est
haec: variantes ab antiquo textu, ut in traditione
iacent, in antiquum textum importatae sunt.
Omnes codices superstites habuissent unum textum unius
et eiusdem exemplaris—apographi, si scriptores et corre-
ctores textum non mutassent. Nam codices invicem non
possent convenire quo modo conveniunt, nisi in principio
traditionis unum scriptorem supponas, cuius scriptura.
certis locis evidenter erronea sed partem excessive maxi-
mam fidelis et authentica, succedenti traditioni exemplar et
typus facta est. Inde lectionum erronearum participatio,
qua singuli codices plurimis vel multis erroribus antiqui
textus calculum dant; inde interdum absoluta erroris
communitas, qua totum corpus traditionis testis fit primi
exemplaris-apographi. Nec possent codices invicem differre
eo peculiari modo quo differunt, nisi ad latus scriptorum
succedentium correctores ponas, « melioribus » lectionibus
studentes, sagaces saepe, sciolos plurimum, quorum scri-

pturas librarii textui exemplarium suorum supposuerunt. ι

Inde variatio abundans et accumulata, arbitrio nata, saepe
inepta et abiecta, semper vero, praesertim qua optimaest
et auctorem Summae decet, errabunda et insociabilis. Inde
est quod quamcumque codicum combinationem extra ter-
minos primae classis tentaveris, durabilem lectionum co-
haerentiam non obtines. Inde tota traditio sigillo antiqui
textus obsignata et eius supremo exemplari subordinata est.
Non est prorsus novum, neque Tertiam Partem eden-
tibus primum nobis accidit, ut, dum per viam remotio-
nis differentium lectionum ad originem traditionis operis
S. Thomae regrediebamur, apud librum per transcriptionem
natum gradus nobis sistendus esset. Propagationem enim
Secundae Secundae ab una sola ex autographo exemplata
descriptione incoepisse, in Praefationibus Voluminum VIII
et X abunde nos probasse putamus. Quid in Prima et Prima ·
Secundae Partibus tradendis factum sit, utrum codices su-
perstites ab origine omnes eadem peccata an alii alia con-
traxerint, non erat datum investigare. Fieri potest ut et ibi
et alibi aquam ex ipso fonte per unum tantum rivulum
scaturiisse diligens phaenomenorum examen manifestet.

 

¹ Unum exemplum eligo, ex sexcentis locis, qu. vant art. 1, ad 1.
Primum argumentum audiebat: κ Passienum principia non sunt in
nobis. Nullus autem meretur vel laudatur nisi per id cuius principium
est in ipso. Ergo passio Christi nihil est operata per modum meriti».

Solutio antiqua erat: « Ad primum dicendum quod passio inquan-
tum huiusrnodi habet principium ab exteriori. Sed secundum quod eam
aliquis voluntarie sustinet habet principium ab interiori».

Iunior solutionis redactio estz κ Ad primum dicendum quod passio
inquantum huiusmodi non est meritoria, quia est ab exteriori principio.

 

Sed inquantum est acceptata per voluntatem sic est ab interiori principio
et hoc modo est meritoria ». Si cui videtur bic, seclusa traditionis
attestatione, inter Thomam et correctorem non posse distingui, illi quod
dicam non habeo. ,

’ Sequentes additiones textui antiquo, et omissio, quam ultimo pono,
nonne evidenter praecipitatae correcturae sunt? ι Venisti (ante tempus)
perdere nos ι ς α et a foro (venientes) nisi baptizentur non commedunt »ς
‹ et restitutus est (ei visus) ις e suscitavit Dominus spiritum (sanctum
om.) pueri iunioris »-

