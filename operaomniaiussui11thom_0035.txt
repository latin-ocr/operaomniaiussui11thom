 

XXXI

Quia Magistri Alexandri Halensis Summam Theologicam saepein medium afferre
contingit, observandum cst nos semper ea editione, quae Venetiis anno 1575 prodiit,
usos esse. ·

Restat ut ad propositum exequendum transeamus, et de singulis quae explicatione
indigent vel circa quas aliquid dicendum occurrit, citationibus tractemus.

Qu. 11, art. 6, in corpore articuli: ‹ Quidem enim eorum (Magistrorum) concesserunt
unam Christi personam sed posuerunt duas hypostases, sive duo supposita, dicentes
hominem quendam compositum ex corpore et anima a principio suae conceptionis esse
assumptum a Dei Verbo. Et haec est prima opinio quarn Magister ponit in VI dist.
libri III Sent. » · , ·

Gulielmus Autissiodorensis, in Summa, part. III, tract. I, cap. 1, qu. vm, dicit hanc
opinionem esse quam principaliter asserit Archiepiscopus Senonensis et sequaces eius.

. Ibid.: ‹ Alii vero volentes servare unitatem personae, posuerunt Christi animam
non ,esse corpori unitam, sed haec.duo separata ab invicem esse unita Verbo acciden-
taliter, ut sic non cresceret numerus personarum. Et haec est tertia opinio quam
Magister ibidem ponit ».

Autissiodorensis, loco citato, hanc sententiam recitans, ait: « Magistrorum opinio
fuit quod Christus sub hoc sensu dicitur homo, id est habens humanam naturam sibi
unitam, scilicet animam et carnem; ex quibus asserebant nihil esse constitutum nihilque
dictum quod substantialis proprietas quae est humanitas sit substantialis Filio Dei3 quia
non concedunt quod Christus secundum quod homo sit aliquid, ita quod proprie acci-
piatur haec dictio aliquid: sed sub hoc sensu concedunt eam, Est aliquid, id est ali-
cuius modi ›.

Rolandus Bandinelli, Magister Bononiensis, in suis Sententiis (quas ex codice
Norimbergensi, bibl. Civit. Cent. ΙΙΙ. 77. edidit Gietl, Die Sentenzen Rolands. Frei-
burg i. B. 1891. Cf. Archiv fur Litt. und Kirclzengesch. Ι. Β. pp. 434 sqq. Vide etiam
Decretal. Alexand. III. citat. in arg. Sed cont. huius articuli), dicit: «ι Christum tertiam
personam esse in Trinitate‚ sed secundum quod Deus, nec secundum quod homo,
praesertim cum secundum quod homo non sit persona, e't ut verius loquamur nec
mentiamur, nec aliquid (Codext ut verius loquamur nec aliquid mentiamur); non enim
ex eo quod Christus homo est, aliquid, sed potius, si fas est, dici potest alicuius modi ».

Qu. 11, art. 6, Comment. vn: α Quod facit in corporibus situs, hoc facit in spiri-
tualibus ordo, secundumv Augustinum 2». S. Thomas, Quodl. III, qu. 111, art. 2, idern
asserit, nullo indicato nomine.

D. Augustinus, lib. IV de Gen. ad litt, cap. xv111: ‹ Dum ipse » inquit « manet in
se, quidquid ex illo est retorquet ad se, ut omnis creatura in se habeat naturae suae
terminum, quo non sit quod ipse est; in illo autem quietis locum, quo servet quod
ipse est. Scio quod non proprie dixerim locum: nam proprie dicitur in spatiis, quae
corporibus occupantur; sed quia et ipsa corpora non manent in loco, nisi quo sui
ponderis tanquam appetitu perveniunt, >ut eo comperto requiescant; ideo non incon-

gruenter a corporalibus ad spiritalia verbum transfertur, ut dicatur locus, cum' res plu-
rimum distet >-

Qu. 11, art. 11, arg. 1 : ‹ Super illud Psalmi, Fiat misericordia tua, Domine, super
uos, quemadmodum speravimus in te, dicit Glossa: Hic insinuatur desiderium Prophetae
de incarnatione, et meritum impletionis ». Iisdem fere verbis utitur S. Thomas in
III Sent„ dist. IV, qu. 111, art. 1, arg. 2.

Glossa Ordinaria: lncarnationem compleri desiderat, ut perfectus possit esse.

Lombardus, in Psalm. XXXII: «ι Christi incarnationem impleri desiderat Propheta,

ut perfectus possit esse. Quo merito? Quemadmodum, quasi ita fiat, et per hoc fiat,
quia speravimus non in alio, sed in te ».

