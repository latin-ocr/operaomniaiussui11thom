 

XLIII

subsequentibus, quae ab Auctore tractanda erant ad perfectionem operis, est, non aggredi
ordinem per quaestiones et articulos sigillatim decidendo, quasi complere vellem Ter-
tiam Partem (imparem enim me tanto negotio et cognosco et fateor): sed dubia aliqua
utilia, necnon discussione digna, tractare, et, iuxta ingenii vires, divina aspirante gratia,
determinare. Servaboque ordinem sacramentorum supra positum ». Quaestiones quae
tractantur, de Contritione sunt, Confessione, Satisfactione, Ministro sacramenti Poe-
nitentiae, de Indulgentiis, sacramento Ordinis, et sacramento usu et actu Matrimonii.
Quibus omnibus tractatis„ finem toti operi his verbis imponit: ‹ Et haec sufficiant pro
hoc libro super Tertia Parte divi Thomae, ac per hoc, pro commentariis integris su-
per tota Summa eiusdem: ad gloriam in primis omnipotentis Dei, deinde ipsius divi
Thomae, utilitatem autem Ecclesiae; sub correctione Sanctae Sedis Apostolicae, in qua
nunc sedet Leo Decimus Pontifex Maximus, cui et scripta et scribenda omnia submissa
semper esse volo. Romae, die xlx Decembris, anno Christianae salutis millesimo quin-
gentesimo vigesimo, aetatis autem meae quinquagesimosecundo. Amen ».

In lucem prodiit opus Caietani anno 1523, impressione terminata sexto idus Ia-
nuarias. Interim mortuus erat Leo Decimus, Adrianusque Sextus in eius locum suf-
fectus die 9 Ian. 1522: cui Cardinalis commentaria sua dedicavit, epistola scripta die
10 Martii proxime sequente, ι disponente suaviter Spiritu Sancto ut haec nostra in
Tertiam Partem Divi Thomae Commentaria, licet superiori anno absoluta fuissent, usque
in praesens tamen in publicum non-exirent, quo sic Tibi nominatim illa dedicaremus
(Ad Adrianum VI Praefat.) ›. Praeter quaestiones adiunctas de quibus supra, com-
mentariis in sanctum Thomam aliae Caietani lucubrationes coniungebantur. Huius edi-
tionis exemplaria valde rara sunt. In bibliothecis publicis Italiae unum solum mvenimus,
quod ex urbanitate nobilis viri praepositi Bibliothecae Marucellianae Florentinae penes
nos habuimus. Frons libri deest. Post tabulas, in fol. 1 recto, ante Prologum divi Tho-
mae et Commentariorum, haec habentur: ‹ Revemi in Christo patris et domini do. Tho-
mae de Vio Caietani S. Ro. ec. ti. s. Xysti praesbyteri Cardinalis dignissimi necnon
artium et sacrae theologiae doctoris absolutissimi in 3⁸⁰² divi Tho. Aquinatis partem
commentaria praeclarissima ». Fol. 191 verso: ‹ Explicit id quod de tertia parte summe
sancti Tho. Aquinatis habetur qui morte praeventus eam perficere nequivit ». Fol. 192
recto, incipiunt ‹ Eiusdem Reverendissimi Dni tho. de vio Caietani cardinalis sancti Xisti
insignes quaestiones seu dubia: ubi ad finem eius quod de tertia divi tho. aquinatis parte
habetur perventum est. oportune adiuncte. Et sunt de contritione confessione satisfactione
ministro sacramenti poenitentie de indulgentiis sacramento ordinis et sacramento usu et
actu matrimonii ›. Terminantur quaestiones additae fol. 202 verso cum verbis supra
citatis, et sequitur immediate tabula paucarum linearum cum hoc titulo: ‹ Ex emenda-
tioribus codicibus post impressionem castigata ». Deinde habetur tractatus Caietani de
Auctorz'tate Papae et Concz‘liz'. Sequuntur eiusdem varia opuscula, post quae, fol. 248 verso,
iterum occurrunt in paucis lineis: ‹ Post impressionem castigata ». Quibus immediate
succedit terminatio voluminis: α Theologorum principis divi tho. Aquinatis 3ξι pars,
praeclarissimis Rffii domini tho. de vio caietani cardinalis s. xysti commentationibus
insignita: necnon eo quo fieri potuit studio plurimorum antiquorum exemplarium colla-
tione, cunctis (quibus undique redundabat) mendis depurgata. restitutis locis suis quae
in integrum deficiebant quam plurimis sententiis: ceu (ut vel duo ex mille inducantur)
q. 22 ar. 2. de responsione ad 3¹¹¹, et q. 55 ar. 6 de argt⁰ 5 patet. quandoquidem
in omnibus quos viderim codicibus, totaliter deficiebant. Adiectis quoque in fine eius
quod de 3ξι parte divi tho. habetur, corpori quidem tertie partis multis eiusdem car-
dinalis utilissimis quaestionibus seu dubiis: extra corpus autem ipsiusseptem tractatibus
16 responsionibus duobus quolibetis et sex orationibus praeclarissimis. Feliciter ex-
plicit. Que omnia studiossime revisa ac emendata in alma venetiarum urbe nullis par-
cendo impensis, summa cura per nobilem virum dominum lucamanthonium de giunta flo-
rentinum. Anno salutis 1523. sexto idus ianuarias ad dei gloriam impressa fuere ». Post
registrum foliorum, adhuc adiungitur: « Ad lectorem Ouum Huic parti quaedam quae
antea consueverant subdititia coniungi (quae additiones vocant) non addiderimus: ne forte

