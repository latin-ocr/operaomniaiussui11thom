⁴⁴⁷ W—*wvtgggepsmwwv :muz-2 *ve-n w. ⁴* r <

2³:⁷4 manga-,grav ·· w..

⁸ Qu. xv. art. 2,
Q'ssssifflz.

μ ⁴ Cf. num. ι.

ἦ · cf. ibid.

 

'Cf- num. praee.

QUAESTIO II, ARTICULUS II

intrinsece ita quod ly intrinsece referatur ad naturam,
etiam hanc. An autem referatur etiam ad suppositum, sub
dubio relinquatur: quoniam inferius ³* discutiendum est.

V. Ad secundum dubium ⁴* dicitur quod procul dubio
oportet esse ens reale quod suppositum addit supra na-
turam: quia est illud quo differt secundum rem a natura.
Constat enim quod differentia secundum rem inter aliqua
non est nisi ratione alicuius entis realis. In hac autem
littera dicit quod est differentia secundum rem. Igitur opor-
tet quod sit secundum aliquam realitatem.

Ad tertium et quartum dubium respondendum est in
qu. Ν, art. 2, ubi melius intelligi poterunt dicenda, post-
quam tot de persona interim discussa apertaque fuerint.

Ad quintum dubium dicitur quod in Deo, praeter ra-
tionem suae naturae, nihil aliud invenitur. Aliud autem
dico, non solum realiter, sed formaliter loquendo de for-
malitate divinae naturae, prout ipsa in se ex se est. Deitas
namque si definiretur secundum sua merita, clauderet in
ratione sua formalissima et simplicissima non solum quid
est sapientiae, intellectus, voluntatis et reliquarum abso-
lutarum perfectionum: sed quid est paternitatis, filiationis
ac processionis. Sed quia noster intellectus non potest
illius celsitudinem capere, more nostro distinctas rationes
formales essentiae et personalis proprietatis formamus ,
fultas in re unica, excellenti, re et quidditate virtualiter
continente has distinctas rationes quas formamus.

VI. Secundum autem, quid scilicet est uniri in per-
sona ’ζ declaratur ponendo unam universalem: Omne quod
inest alicui personae, sive pertineat ad naturam eius sive
non, unitur ei in persona. Ubi scito latitudinem unionis
in persona habere triplicem gradum. Ad cuius clarifica-
tionem, recolendum est quod alicui personae quatuor at-
tribuuntur: primo, extrinseca, ut vestis et locus; secundo,
accidentia inhaerentia, ut albedo et huiusmodi; tertio, partes,
ut manus et reliqua membra; quarto, essentia ipsa, etiam
singularis, ut haec humanitas. Habet enim Socrates vestem,
albedinem, manum, et hanc suam humanitatem. Sed pri-
mum horum non est unitum Socrati in persona: quia
constat aliud esse suppositum vestis, et aliud suppositum
personae vestitae illa veste; suppositum enim vestis est
substantia panni, non homo qui vestitur. Reliqua vero tria
uniuntur Socrati in persona: nam subiectum accidentium
Socratis est ipse Socrates; et similiter Socrates est qui in-
tegratur ex suis membris; et qui constituitur in esse suo
specifico individuato per hanc suam humanitatem. Est au-
tem inter istos tres modos unionis in persona diversitas
magna. Quoniam accidentia uniuntur quidem Socrati in
persona, sed non ut pertinentia ad integritatem personae,
ut patet; partes vero uniuntur in persona Socratis ut in-
tegrantes ipsius personam; natura autem singularis unitur
personae Socratis ut constitutiva ipsius Socratis; ita quod
tam partes quam natura uniuntur Socrati in persona sub-
stantialiter, sed partes secundum esse substantiale partiale,
natura vero secundum esse substantiale totius naturae. Et
quia in hoc articulo sola quaestio de unione in persona
tractatur; et inferius discutienda est, in articulo sexto, an
huiusmodi unio in Christo sit substantialis vel accidentalis:
ideo praesenti proposito sufficit indistincte determinare quod
unio est in persona, non curando de modo seu gradu
unionis personaliS. Et propterea in littera dicitur quod
omne quod inest alicui personae, sive pertineat ad natu-
ram eius sive non, unitur ei in persona.

Et per haec patet titulus articuli.

V11. Conclusio responsiva ὓ probatur sic. Verbum ha-
bet naturam humanam sibi unitam. Et non ad suam na-
turam divinam pertinentem. Ergo unio est facta in Verbi
persona, et non in natura. - Antecedens patet ex fide. —
Consequentia probatur. Quia si non unitur ei in persona,
nullo modo unitur ei: ac per hoc tota fides subvertitur.
Assumptum fundatur super illa maxima: Omne quod inest
alicui personae, sive pertineat ad naturam eius sive non,
unitur illi in persona ’ἢ Ex hoc enim patet quod negare
unionem naturae humanae in persona Verbi Dei est ne-
gare naturam humanam inesse Verbo Dei: quod est ne-
gare incarnationem.

 

27

Sed est circa processum hunc quaestio. Quoniam ma-
xima illa, Omne quod inest alicui personae, sive pertineat
ad naturam illius sive non, unitur ei in persona, aut in-
telligitur quod ly inest verificetur pro quocumque modo
inessendi: aut de aliquo seu aliquibus modis inessendi.
Si intelligitur latissime pro quocumque modo inessendi,
falsa comprobatur: cum etiam vestis dicatur esse in per-
sona vestita, quam constat non uniri in persona. Si in-
telligitur restricta ad aliquem vel ad aliquos essendi modos,
puta ut forma in subiecto, aut pars in toto, aut secundum
esse substantiale vel accidentale: probanda esset minor,
scilicet quod Verbum Dei habeat naturam humanam uni-
tam sibi tali modo. Processus ergo iste aut deficit in illa
maxima: aut in probatione subsumptorum.

Ad hoc dicitur quod in illa maxima, Omne quod inest
alicui personae etc.‚ sumitur inesse personae proprie, ut
inesse distinguitur contra extrinsecus adiacere, quemadmo-
dum vestis‚ locus, tempus, et alia huiusmodi, adiacent
nobis et non sunt secundum veritatem in nobis. Unde
non oportet descendere ad determinatos modos essendi in
persona: sed sufficit quod vere insit personae, quocumque
modo illud verificetur. Et quia, secundum fidei doctrinam,
Verbum Dei factus est homo secundum rem, ideo non
oportet probare, sed supponere veritatem subsumpti, sci-
licet quod natura humana inest Verbo Dei secundum rem.
Existit siquidem humanitas Christi, non per seipsam, sed
in Verbo Dei: quamvis modus quo existit in illo, non sit
manifestus. Procedit igitur ratio litterae efficaciter ad con-
clusionem intentam.

VIII. In responsione ad primum eiusdem secundi arti-
culi dubium occurrit, quoniam quaestio et argumentum
est de rebus, scilicet de unione naturae humanae ad di-
vinam personam vel naturam: responsio autem recurrit
ad distinctionem rationis secundum modos significandi.
Hoc autem non licere patet ex eo quod, abstrahendo ab
omnibus modis significandi, qui ad voces spectant, et con—
templando intellectualiter mysterium incarnationis sicut
angeli, constat quod unio secundum rem intelligitur facta
in persona, et non natura Verbi. Non erat igitur ad modos
significandi recurrendum pro ratione quare unio est facta
in persona Verbi, et non in illius natura.

Ad hoc dicitur quod Auctor altissimam reddit rationem
quare unio est in persona et non in natura: et est adeo
profunda ac formalis ut non solum comprehendat quare
unio est in fpersona Verbi et non in illius natura, sed
etiam comprehendat quare unio est in persona Dei et non
in Dei natura. Ita quod, dato quod Deus non esset tri-
nitas, sed deitas ipsa per seipsam persona esset, ut phi-
losophi intelligunt Deum subsistere, responsio ista inveni-
tur satisfactiva argumento: cui non satisfaciunt responsio-
nes recurrentium ad distinctionem inter essentiam divinam
et formale constitutivum personae, et alia huiusmodi di-
centium, ut patet. Merito autem Auctor hoc fecit: quia
argumentum ex identitate naturae Dei cum Dei persona
procedit quocumque modo persona in Deo ponatur, sive
secundum philosophos sive secundum veritatem revelatam.
Stat igitur responsio in hoc, quod quia natura divina habet
rationem naturae, et persona divina habet rationem sub-
sistentis in natura (et hanc differentiam manifestat diversus
modus significandi); et unio naturae humanae in mysterio
incarnationis non addit aliquid rationi naturae, sed bene
addit aliquid rationi personae, quia addit subsistere in na-
tura humana: ideo unio facta est, non in natura, sed in
persona. Et quod non adiunctum fuerit aliquid ad naturam
Dei, probatur in littera quia nec per appositionem, nec
transmutationem. Quod vero adiunctum fuerit aliquid per-
sonae Dei, probatur quia humana natura unitur perso-
nae Dei ut persona Dei in natura humana subsistat: ex
eo enirn quod personae, ut distinguitur contra naturam,
est subsistere in natura, sequitur manifeste quod, appo-
nendo personae quod in aliqua alia natura subsistat, unio
fit in persona.

Unde patet quod passiones nominum secundum modos
significandi, non pro ratione, sed pro manifestatione dif-
ferentiae inter naturam et personam Dei secundum ratio-

