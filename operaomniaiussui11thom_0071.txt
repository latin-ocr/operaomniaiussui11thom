    
       

ς · 111 Seu„ dist.
” '. ‘vinacia-m, ad 1¹¹¹

· ⁸ ef. uum. vn.

s ⁴ Cf· uum. vm.

’ · Ct. num. ix.
’τ’ ἰ · Λα ιω aab.

QUAESTIO I, ARTICULUS III

15

Commentaria Cardinalis Caietani

N articulo tertio eiusdem quaestionis duo fiunt. Primo,
Ireferuntur diversae opiniones circa quaesitum. Secundo,
respondetur quaesito, praeferendo secundam opinionem,
duabus conclusionibus: altera de facto, directe responsiva
quaesito negative3 altera de possibili, asserente partem af-

firmativam.
Prima conclusio est: Peccata non existente, incarnatio

non suisset. Probatur. In sacra Scriptura ubique incarna— ῑ

tionis ratio ex peccato primi hominis assignatur. Ergo in-
carnationis opus ordinatum esse a Deo in remedium pec-
cati, convenientius dicitur„ Ergo, peccato non existente,
incarnatio non fuisset. ·- Antecedens pro evidenti assumi—
tur. — Prima consequentia probatur. Quia ea quae ex sola
Dei voluntate, supra omne debitum creaturae, proveniunt,
nobis non innotescunt nisi quatenus in sacra Scriptura,
in qua divina nobis voluntas manifestatur, traduntur.

Secunda conclusio est: Deus potuisset, peccato non
existente, incarnari. Probatur. Quia potentia Dei non li-
mitatur ad hoc, scilicet quod incarnatio sit in remedium
peccati.

Circa verba litterae nota duo. Primo, quod ly conve-
nientius comparationem exercet respectu alterius opinionis
contrariae: ita quod ex revelatis in sacra Scriptura de
divina voluntate, convenientius dicitur pars negativa quam
affirmativa. —- Secundo, quod Auctor loquitur de opere
incarnationis ut sic: et non ut redemptivo et liberativo,
ut Scotus glossandas dicit a auctoritates dicentes quod sine
peccato non fuisset incarnatio. “

11. In responsione ad tertium, nota distinctionem de
potentia naturali et de potentia obedientiali hinc sumi. Et
quomodo distinguuntur: quod naturalis infra ordinem na-
turalium sistit, obedientialis vero secundum ordinem ad
divinam potentiam attenditur; illa semper impletur, ista
quandoque impletur et quandoque non impletur.

111. In responsione ad quartum eiusdem articuli tertii,
dubium occurrit, primo ³, circa illam propositionem, Prae-
destinatio praesupponit praescientiam futurorum: quia
falsa est. Nam praedestinatio Petri non praesupponit prae-
scientiam Petri praedestinandi aut salvandi, sed e contra
praescientia Petri salvandi praesupponit praedestinationem
Petri: ut patet ex hoc quod ideo scit Deus Petrum sal—
vandum quia praedestinavit eum, et non ideo praedesti-

7 navit Petrum quia praevidit Petrum salvandum3 ut patet

ex Prima Parte, qu. xxm, art. 5, ubi determinatum est quod
praescientia meritorum non est causa praedestinationis.

IV. Dubium secundo ³* occurrit, quia impertinens est
solutioni argumenti de praedestinatione Christi quod sup-
ponatur praescientia futurorum. Quia sive praesupponatur
sive non, oportet ex voluntate divina reddere rationem
quare praedestinatus est per tale medium vel sub tali ra-
tione, ut in corpore huius articuli fit: et non ex parte
intellectus praevidentis. Praevisio enim non est ratio fu-
turi effectus, ut patet.

V. Dubium tertio ⁴* est ex Scoto, in III Sent„ dist. vn,
qu. 111 θ, ex ratione praedestinationis animae Christi infe-
rente, ‹ sine praeiudicio tamen », quod incarnatio etiam
sine peccato fuisset. Probatque hoc multipliciter. Primo.
Praedestinatio cuiuscumque ad gloriam praecedit, ex parte
obiecti, naturaliter praescientiam peccati vel damnationis
cuiuscumque. Ergo multo magis hoc est verum de prae-
destinatione illius animae ad summam gloriam.

Secundo. Ordinate volens per prius vult finem, et post
hoc quod est fini propinquius. Ergo, sicut prius vult alicui
gloriam quam gratiam, ita inter praedestinatos, quibus vult
gloriam ordinate, prius vult gloriam illi quem vult esse
proximum fini. Ac per hoc, prius animae Christi quam
alteri vult gloriam. Et prius cuilibet vult gloriam et gra-
tiam quam praevideat illi opposita istorum habituum, sci-
licet gratiae et gloriae. Ergo prius vult animae Christi
gloriam quam praevideat Adam casurum.

Tertio. Redemptio, sive gloria animae redimendae, non
est tantum bonum quantum est gloria animae Christi. Ergo

 

 

non propter solam istam causam videtur Deus praedesti-
nasse illam animam ad tantam gloriam.

Quarto. Quia non est verisimile tam summum bonum
in entibus esse tantum occasionatum‚ scilicet propter minus
bonum.

Quinto. Non est verisimile Deum prius praeordinasse
Adam ad tantum bonurn quam Christum. Quod tamen
sequeretur.

Immo ulterius sequeretur absurdius, scilicet quod Deus,
praedestinando Adam ad gloriam, prius praevidisset ipsum
casurum in peccatum quam praedestinasset Christum ad
gloriam, si praedestinatio illius animae tantum esset pro
redemptione aliorum: quia redemptio non fuisset nisi ca-
sus et delictum praecessisset. Et hoc sit sextum Scoti
argumentum.

Ex quibus concludit Scotus quod prius natura quam
aliquid praevidebatur circa peccatorem, sive de peccato
sive de poena, Deus elegit ad caelestem curiam omnes
quos habere voluit, sive angelos sive homines, in certis et
determinatis gradibus: et nullus est praedestinatus tantum
quia alius praevisus est casurus; ut sic nullum oporteat
gaudere de lapsu alterius. Et hoc pro septimo argumento.

VI. Ad evidentiam horum, sciendum est quod haec
propositio, Praedestinatio supponit praescientiam futuro-
rum, potest intelligi primo, respectu omnium futurorum.
Et sic videtur non intelligibilis. Nam praedestinatio Petri
non praesupponit praescientiam futurae gloriae Petri. Quod
patet sic. Praescientiafuturi praesupponit futurum sub ra-
tione futuri: quoniam, ut dicitur in Ι Foster. ᾗ, quod non
est non potest sciri. Gloria autem Petri est primo futura
per praedestinationem, ut patet. Est igitur, secundum na-
turae ordinem, primo praedestinatio Petri ad gloriam; et
ex hoc gloria Petri est futura; et sic praevidetur a Deo.
Supponit ergo praescientia alicuius futuri praedestinatio-
nem. Ac per hoc, praedestinatio non praesupponit prae-
scientiam omnium futurorum.

Secundo, potest intelligi de praedestinatione quoad con-
stituta per praedestinationem, et praescientia respectu alio-
rum futurorum, ita quod sensus est: Praedestinatio, ut
respicit praedestinata, praesupponit praescientiam futuro-
rum, non praedestinatorum, sed eorum quae praesuppo—
nuntur vel ordinantur per praedestinationem. Et sic pro-
positio est vera.

Quam ut clarius intelligas, distingue inter effectus prae-
destinationis. Quoniam quidam sunt non solum ordinati,
sed constituti per praedestinationem: ut gloria et gratia,
et universaliter finis et media ut sic. Quidam autem sunt
solum ordinati per praedestinationem: ut anima illius ho-
minis qui est sanctus Petrus, et reliqua spectantia ad na-
turalem ordinem universi. Haec enim futuri rationem ha-
bent ab aeterno ex providentia divina, et non ex praede-
stinatione divina: sed praedestinatio quasi superveniens,
sicut ordo gratiae supervenit ordini naturae, ordinat ani-
mam sancti Petri in gloriam aeternam mediante gratia, etc.
Et quoniam inter praesupposita a praedestinatione non
solum sunt res naturales constituentes universum secun-
dum naturalem ordinem, sed etiam defectus in pure na-
turalibus, ut monstra, et in animalibus, ut aegritudines, et
in rationalibus, ut ignorantia et malum moris, quod est
peccatum; ideo sicut, simpliciter loquendO, praedestinatio
praesupponit providentiam universi naturalis, ita, simpli-
citer loquendo, praesupponit praescientiam futurorum per-
tinentium ad ordinem universi naturalem, et defectuum in
illo futurorum. Inter quae constat contineri peccata ho-
minum: quoniam non spectat nostrum peccare ad ordi-
nem gratiae‚ sed ad ordinem naturae; quia ex nobis solis
peccamus, ut patet, et auctoritate Scripturae firmatur,
Osee xm *z Perditio tua ex te, Israel.

Et hinc patet falsam esse Scoticam imaginationem quod
prius Petrus praedestinetur ad gloriam quam praevideatur
peccaturus. Quoniam sicut prius praevidetur Petrus secun-
dum ea quae secluso ordine gratiae sibi conveniunt, quam

sciit ¹123·ss

⁵ Vers. 9.

